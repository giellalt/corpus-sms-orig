Nr 133
Sää´masetõs
Addon Helssnest 14 peei´v nuu´bbmannust 1997
Mädd- da meä´ctäällministeeria čuä´ijtemmest šiõtt’teet nu´bbmannu 24. peeiv 1995 uvddum sää´mläkka (253/1995) nuäjjee´l:

1 lååkk
Tuärjjõõzz miõttmuužž õudltõõzz
1 §
Personlaž õudltõõzz
Õudltõssân sää´mlää´jj (253/95) mieldsa õudltõõzz vuäǯǯmušše lij, štõ oocci lij mätt´tõõttam da põ´stti ha´rjjted kõõččmest le´ddi põrggâm. Õõu´dpeä´lnn celkkum tõn õõstǩani vuei´tet määddvuä´sttemlääin jeälstemtääl håmm’mušše, põrttlääin da -veä´ǩǩvuõđ da investointilääin da -veä´ǩǩvuõđ čuõǥǥasraajjmušše, šleädgtem vääras, čää´cchuõl vääras, pirrõssuejlaž õõlǥtõõzzid da ä´rbbvue´ǩǩpirrõõzz ruõkkmušše vuei´tet miõttâd.
Tääl jeä´t vuäǯǯu, säämlää´jj 22 §:st õõlǥtum ää´šš mie´ldd looǥǥkani, vuâđđeed jeät-ka määddvuä´sttemlääin tääl håmm’mušše miõttâd nåkkam ooumže, kåå´tt jiõčč lebe koonn pie´llkuei´mm lij määddvuäǯǯamooccmuužž tuejjeempoodd lebe läinnää´šš rä´tǩǩemmen teâuddam 50 ee´ǩǩed. Ceälkkum ââ´kkraajâst vuei´tet seža moksted jee´rab vââ´jjest, õudltõssân lij, štõ ooumaž lij jäänmõssân 55 ee´ǩǩed.
Jee´res tuärjjõõzz ko põrttlääin da -veä´ǩǩvuõđ ij vuäǯǯ miõttâd ooumže kåå´tt lij teâuddam 65 ee´ǩǩed. Põrttlääin da -veä´ǩǩvuõđ oođđ põõrt raajjmušše ij seža vuäǯǯ miõttâd 65 ee´ǩǩed teâuddam ooumže. Pie´llkuie´min vää´ldet lokku nuõrab ââ´ǩǩ.
Ââ´jjtemes ooumaž vuäitt piâssâd vuäzzlõžân sää´mlää´jj vuâlla kuulli tuåimin, jõs on lij veänccõõttâm lebe jõs son vuämašt sää´mtääl õõutsââ´jest puärrseezzvuei´m lebe suänast nuu´bbin lebe jõs tõõzz liâ jee´res jee´rab veä´r.
2 §
Tuärjjõõzz miõttmuš jäänbõõzzid
Määddvuä´sttemlääin tääl lebe vuu´vd håmm’muužž vääras vuei´tet miõttâd õhtsõšše kuâhttsa lebe jäänbõõzzid saa´mid , kook jeä´la pie´llkuei´m, pâi tâ´l ko puk õõutsââ´jest vuämšteeja teâudde sää´mlää´jj 4 da 5 §:sest šiõtt’tuum õudltõõzz.
Jõs õudltõõzz kuõskki tääl lebe vuu´vd õõ´utsââ´jest vuämšsteejin hå´t de õhtt teâudd sää´mlää´jj 4 da 5§:sest šiõtt’tuum õudltõõzzid da vuämašst täälast lebe vuu´vdest õõccmõsân kuälmad vue´zz, vuei´tet si´jjid õ´htsešše miõttâd jee´rab ko 1 momenttist ceälkkum sääm´lää´jj vuâlla kuulli õudltõõzzid. Näkkmid oummid jiččines še vuei´tet miõttâd kõõččmest le´ddi õudltõõzz, jõs tääl lebe vuu´vd jee´res õõu´tsâajest vuämšsteeja õu´dde tõõzz miõttmuužž. Kuä´ss kõõččmest lij čuâǥǥasraajjâm- lebe cää´cchuõlltuâjast, koon riikk spraavdââtt, âlgg miõttmuužžâst lee´d mie´ldd še ǩiddõs piijjmest panttva´stõsse sõddâm lääinast lebe riikk vuäǯǯmest. 
2 lååkk
Lääin da veä´ǩǩvuõđ
3 §
Sää´mlää´jj 10 §:sest ceälkkum määddvuä´sttemlääin vuäǯǯat miõttâd tääl, tõn vuässadvuõđ lebe lââ´ssmäädd håmm’mušše sää´mlää´jj 5 §:sest ceälkkum ooumže, kåå´tt ha´rjjad lebe älgg ha´rjjted sää´mlää´jjest ceälkkum luâđjie´llemvue´jj da jeälast lebe siirdčââtt põõšši nalla håmm’mam jânnmes. Määddvuä´sttemlääin vuäǯǯat miõttâd še nåkkam sää´mlää´jj 5 da 6 §:sest ceälkkum ooumže da õhtõ´sse, kåå´tt håmm tääl, vuässadvuõđ sää´mlää´jj 3 §:s 2 momenttist ceälkkum u´ccpõrggmuužž vääras. 
4 §	
Investointiläinn da -veä´ǩǩvuõtt
Määddvuä´sttemlääin vuäǯǯat miõttâd še nåkkam sää´mlää´jj 5 §:sest ceälkkum ooumže, kåå´tt håmm põrtt’tääl, tõn vuässadvuõđ lebe vuu´vd, ko´st puätt põõšši nalla jeälsted. 
Sää´mlää´jj 10 §:S 1 moment 2 sââ´j a vue´llsââ´jest investointilääin da veä´ǩǩvuõđ vuei´tet miõttâd ammatlaž kue´llšee´llemest, tâkai mäddtäälast da spesialmäddtäälast da sää´mlää´jj 3 §:z 2 momentist ceälkkum u´ccpõrggâmest taarbšeei pååđ ââ´nnemvuämšstõõžž håmm’mušše.
Puäʒʒtääl ha´rjjtem vääras vuäǯǯat miõttâd 1 momenttist ceälkkum investointilääin da investointiveä´ǩǩvuõđ sokkpuõccui da še obb puäʒʒjeäl håmm’mušše. Investointilääin vuäǯǯat miõttâd moottorǩeâlk da jee´res jânnamvuâjjamneä´vv da tõi´d kuulli neävvai da še jee´res jiõggtemes puäʒʒtäälast taarbšem pååđneä´vvai håmm’mušše. 
Spesialmäddtääl da sää´mlää´jj 3 §:z 2 momenttist ceälkkum u´ccpõrggmuužž veeideem õhttvuõđâst vuei´tet investointilääin da investointiveäǩǩvuõđ miõttâd pâi tâ´l ko vuei´net štõ nu´t kuåstteet tuärjjeem põrggmuš lââ´zzad sâmai jäänab tuâjjvõõjjlažvuõđid, tue´jjeem jalostemää´rv lebe kääzzkâ´stmuužžid. Jõs oođeem ââ´nnemvuämšstõõzz håmm’mušše lij ääjab miõttum riikk teä´ǧǧin veä´ǩǩvuõtt, läinn lebe korkktuärjjõs, veä´ǩǩvuõđ vuei´tet miõttâd pâi tõõi pääi´ǩi, mõõk lââ´zzte tuâjjvõõjjlažvuõđid, tuejjeem jalostemää´rv lebe kää´zzkâ´stmuužžid .
Mäddtääl, spesialmäddtääl, puäʒʒtääl, kue´llšeellmuužž da sää´mlää´jj 3 §:z 2 momenttist ceälkkum u´ccpõrggâm vääras vuei´tet miõttâd investointilääin da -veä´ǩǩvuõđ sää´mlää´jj 10 §:s 1 moment 2 sõõ´ji b da d vue´llsââ´jest ceälkkum õõlǥtõõzzid da mäddtääl vääras še ceälkkum moment 2 sââ´j c vue´llsââ´jest ceälkkum õõlǥtõõzzid. Spesialmäddtääl, ammatlaž kue´llšee´llem da sää´mlää´jj 3 §:z 2 momentist ceälkkum u´ccpõrggâmuužž vääras vuei´tet lââ´ssen miõttâd lääin põõššinallšem ââ´nnemkapitaalen 5 §:z mie´ldd.
5 §
Ââ´nnemkapital’läinn
Lääin põõššinallšem ââ´nnemkapitaalen vuäǯǯat miõttâd altteem- lebe veeideem vuâlaz ammatlaž kue´llšeellmušše, spesialmäddtallu da sää´mlää´jj 3 §:z 1 moment — tist ceälkkum u´ccpõrggmušše da ceälkkum hååmmi jått’tem lebe juä´tǩkem vääras. Lääin vuei´tet miõttâd še suhdantei ta´ssjem vääras, jõs mainsted põrggmest, jõs kõõččmest le´ddi põrggmuužž jeä´t vuõittu vuänkõš ääi´j pi´štti ââ´nnemkapital lââ´zztemtää juä´tǩked. Lââ´sstarbbân ǩiõččât vuäǯǯkani kuâđđjam tuotto, ko verddjet tõn normalpoddu.
6 § 
Jått’temveä´ǩǩvuõtt
Jått’temveä´ǩǩvuõđ vuei´tet miõttâd sää´mlää´jj 3 §:z 2 momentist ceälkkum u´ccpõrggmest lebe ammatlaž kue´llšee´llemest šõddi tuâjjviõkk’kuulid õõutâst, kuõi´test lebe koolmâst jått’temee´jjest, kåå´tt la´sǩǩeet tõn ee´jjest ko tuejjeemtuåim lebe veeiduum tuejjeemtuåim altteš. Põrggja jicces vuei´tet jått’temveä´ǩǩvuõtt miõttâd pâi altteeja lebe tõõzz ve´rddjemnallšem põrggâmtuåimi vääras. Veä´ǩǩvuõtt meä´rreet reknasttum ee´ǩǩpuåđi mie´ldd jeänmõssân 70 000 mä´rǩked oummust kåå´tt lij obbpeivvsaž tuâjast.
7 §
Lääin da veä´ǩǩvuõđ jeärrsa ko põrggja
Põrttlääin da veä´ǩǩvuõđ da investointilääin da — veä´ǩǩvuõđ čuõǥǥasraajjmušše, čää´cchuõl vääras, šleädgtem vääras, ä´rbbvue´ǩǩpirrõõzz ruõkkmušše da pirrõssuejlaž õõlǥtummuužžid vuei´tet miõttâd še jeärrsa ko põrggmuužž ha´rjjteeja sämmlõ´šše. 
8 § 
Läinn da veä´ǩǩvuõtt põõrt vääras
Põrttlääin- da veä´ǩǩvuõđ vuei´tet miõttâd põõrti raajjmušše, kooi sââ´jj, vuâđđrä´tǩǩõs, tekniklaž konstruktio da neävv liâ õõlǥtummnallšem da jeällemkuul liâ mååžna. Ko nåkkmid lääinaid miõttât âlgg ǩiõccâd tõt, štõ tõõja tuåimivuei´m õõudâsviiǥǥât šiõǧǧ pirrõš šlaaj.
Raajjlmin, kook raajât da šõõ´reet põrttlääin da -veä´ǩǩvuõđ vie´ǩǩin, vuäǯǯ põõrt šooratvuõtt lee´d jeänmõssân 160 nelljčiõkkmettred da kuõi´t seämma põõrtâst le´ddi põõrt raajjmuužž da šõõ´reem vääras õhtsešše 200 nelljčiõkkmettred. Jee´rab veä´rest vuäǯǯ põõrt šooradvuõtt lee´d õõu´dpeä´lnn ceälkkum siõmmna šõõrab. Nåkkam põõrt šooradvuõtt, koon šõõ´reet, vuäitt lee´d še šõõrab mâid õõud´peälnn lij ceälkkum, leša põõrt šooradvuõttân, mõõn vääras lainn miõttât, vää´ldet lokku seža jeänmõssân 250 nelljčiõkkmettred.
9 § 
Läiinai määnmõsmeä´r
Lääinai jeänmõsmeä´r liâ:
1) määddvuä´sttemlääinast 85% håmmamhââ´ddest, kåå´tt vuei´tet priimmâd
2) põrttlääinast da raajjmušše miõttum investointilääinain 80% kuullplaan meä´rest, kåå´tt vuei´tet priimmâd;
3) ââ´nnemkapitallääinast 60% tõn ââ´nnemkapitaalest, kåå´tt taarbčet peä´l ee´jj sest da suhdannelääinast jäänmõssân 80% tõn ââ´nnemkapitaal lââ´zztem meä´rest, kåå´tt taarbčet peä´l ee´jj se´st; da
4) jee´res lääinain jäänmõssân 65% tõin kuullplaan lebe kuuli meä´rest, kåå´tt vuei´tet priimmâd.
10 §
Veä´ǩǩvuõđi jeänmõsmeä´r
Veä´ǩǩvuõđi jeänmõsmeä´r liâ:
1) investointiveä´ǩǩvuõđâst raajjâmpõõrt vääras, kåå´tt taarbčet mäddtääl, spesialmäddtääl da jee´res luâđjie´llemvue´jj ha´rjtemmest , 60% priimmum kuullplaan meä´rest;
2) investointiveä´ǩǩvuõđâst u´ccpõrggmuužž vääras 60% priimmum kuulin;
3) põrttveä´ǩǩvuõđin, jeä´llempirrõs da tuejjpirrõs pue´remmest da pirrõssuejlaž investointin 50% priimmum kuullplaan meä´rest;
4) jee´res veä´ǩǩvuõđin 40% priimmum kuullplaan meä´rest lebe nåkkam kuulin koi´d vuei´tet priimmâd;
Jätt’temveä´ǩǩvuõđi meä´rr, kåå´tt lij la´sǩǩuum priimmum vee´res tuejjlaid mahssum pä´lǩǩkuulin da 6 §:z 2 moment ceälkkum ee´ǩǩpuåđain vuäitt lee´d pue´ttinallšem:
1. jått’temee´ǩǩ55%
2. jått’temee´ǩǩ50%
3. jått’temee´ǩǩ45%
11 §
Lääinai da veä´ǩǩvuõđi jooccmuš
Läinn- da veä´ǩǩvuõttoocccmuš liittjinees âlgg kuåstteet Aanâr kåå´dd jânnampäi´ǩǩjie´llemver´ǧǧnekka, koonn âlgg kuåstteet oocmuš ceälkkmuužžineezz jânnampäi´ǩǩjie´llemvue´ǩǩkruu´ge rä´tǩkeem vääras. Jõs seämma ha´ŋǩkõsse ooʒʒât lääin da še veä´ǩǩvuõđ, âlgg läinn- da veä´ǩǩvuõttooccmuš kue´đđed seämma ääi´j. Ooccmuuzzâst âlgg håmmad še Palggsi Õhttõõzz ceälkkmuš, jõs ooccmuš vuâđđaav pie´ǩǩnes lebe obbnes puäʒʒtääl ha´rjjtummušše.
Ooccmuužžâst da tõn liitjin âlgg či´lǧǧeed ha´ŋǩǩõõzz plaan, kuullplaan da oocci mä´hssemvalmšvuõtt. Ooccmušše âlgg še piijjâd mie´ldd še kä´nntemvuõttrekknõs, jõs tuärjjõõzz ooʒʒât sää´mlää´jj 3 §:sest ceälkkum põrggâmušše. Ooccmušše â´lgg še piijjâd mie´ldd jee´res či´lǧgõõzzid nu´t mähtt jânnampäi´ǩǩjie´llemvue´ǩǩkruug tää´rǩben meä´rrad.
Investointilääin da -veä´ǩǩvuõđ âlgg ooccâd õuddel ââ´nnemvuämšstõõzz håmm’muužž lebe tõõi raajjâm- lebe jeeres tuâij alttuumuužž , koid teäggted. U´ccpõrggmuužž jått’temveä´ǩǩvuõđ âlgg ooccâd õu´ddel ko tuejjeemtuåim altteet.
Määddvuä´sttemläinnooccmuš âlgg kuåstteet jânnampäi´ǩǩjie´llemvue´ǩǩkruu´ge pirr ee´jj se´st kaupp- da jee´res vuäǯǯamǩii´rj vuâllaǩee´rjtemmest.
Läinn- da veä´ǩǩvuõttooccmuš, kåå´tt lij kuåsttuum jânnampäi´ǩǩjie´llemvue´ǩǩkruu´ge mâ´nnjlubun ko 3 momenttist lij õõlǥtum, vuei´tet vä´ldded ǩiõttõõllâd, jõs jânnampäi´ǩǩjie´llemvue´ǩǩkruug jee´rab veä´r diõtt nu´t riâšš.
3 lååkk
Läinn- da veä´ǩǩvuõttmääin
12 §
Läinnäi´ǧǧ
Lääin läinnäi´ǧǧ lij lääintemsââ´jest ǩidd ååreel pue´ttinallšem:
1) määddvuä´sttemläinn 5–25 ee´ǩǩed;
2) investointiläinn tuejjeempõõrt vääras 5–25 ee´ǩked;
3) põrttläinn 10–20 ee´ǩked; 
4) ä´rbbvue´ǩǩpirrõõzz ruõkkmušše miõttâm läinn 5–10 ee´ǩǩed;
5) jee´res lääin 5–15 ee´ǩǩed;
Läinnmääinaid meä´rremmen âlgg vä´ldded lokku tän-a oummu väärkõsvuõtt, puåđ, piârkõskkvuõđ, pue´ttiää´j investointi da jee´res suu ekonomlaš mä´hssemvalmšvuõtt.
13 §
Tuâi tuejjeemäi´ǧǧ da tõn koo´ǩǩummuš
Tuâjj, koonnn vääras lij miõttum sää´mlää´jjest ceälkkum veä´ǩǩvuõtt lebe läinn, âlgg tue´jjeed vaalmâs kuõi´t ee´jj se´st lääin lebe veäǩǩvuõđ miõttmest, jõs tuâi tuejjeemäigga jeä´t leäkku miõtt’tum koo´ǩǩummuš. Jõs tuâi vääras lij miõttum veä´’ǩǩvuõtt lebe läinn, reknastet õõudpeä´lnn meärrääi´j lääin miõttmest.
Õõudpeä´lnn 1 momenttist ceälkkum koo´ǩǩummuužž âlgg ooccâd õu´ddel ko meä´rräi´ǧǧ poott. Koo´ǩǩummuužž vuei´tet miõttâd vuârast jäänmõssân õhtt ee´ǩǩ da õ´htsešše jäänmõssân kuõi´htt ee´jj.
Koo´ǩǩummuužž kuõskki ooccmuš âlgg kuåstteet Aanar kåå´dd jânnampäi´ǩǩjie´llemvueǩǩkruu´ge, kåå´tt riâšš koo´ǩǩummuužž miõttmest.
4 lååkk
Määdd håmm’muš da kaaupšummuš
14 §
Määdd ooccmuš
Sää´mlää´jj 28 §:sest ceälkkum määddvuäǯǯamooccmuš âlgg tuejjeed mädd- da meä´cctäällministeria nanneem pue´mmja da kuåstteet Aanâr kåå´dd jânnampäi´ǩǩjie´llemvue´ǩǩkruu´ge.
15 §
Määdd håmm’muš
Jânnampäi´ǩǩjie´llemvue´ǩǩkruug âlgg sää´mlää´jj 28 §:sest ceälkkum ooccmuužži diõtt ä´lǧǧed taarb mie´ldd tuåimmad määdd håmm’mušše sää´mlää´jj õõlǥtõõzzid.
Jânnampäi´ǩǩjie´llemvue´ǩǩkruug pââjj hââ´dd da tue´jjad vuä´sttemta´rjjõõzz da še âânn huõl kauppǩii´rj tuejjemmest da vuâllaǩee´rjtemmest nåkkam vuämšstõõzzâst, kåå´t vue´stet lebe vaajtet rii´ǩe. 
16 §
Plaannevdõõzz tuejjummuš
Eevdõõzz sää´mlää´jj 17 §:sest ceälkkum määdd ââ´nnemplaan tue´jjad taarbčemmest jânnampäi´ǩǩjie´llemvue´ǩǩkruug ve´rǧǧooumaž. Jânnampäi´ǩǩjie´llemvue´ǩǩkruug vuäitt u´vdded su´nne vue´ǩkõõzzid tõ´st, mâi´d plaan tuejjemmen âlgg vä´ldded lokku.
Plaanâst âlgg kuâsttjed tõk tääl, vuu´vd da jee´res õudltõõzz, koid vuâđđeet da tõõi võõjla vuäǯǯi da kaupphââ´dd mähss- da jee´resmääinaineez.
Kuä´ss plaan i´llä tarbb tuejjeed, tuejjad jânnampäi´ǩǩjie´llemvue´ǩǩkruug kaaupšemriâššâm sää´mlää´jj 29 §:z mie´ldd. 
17 §
Plaanâst teâđtummuš
Õõu´dpeä´lnn 16 §:st ceälkkum plaanevdõõzz tuejjeem alttemmest âlgg teâđted Aanar kåå´ddest aalmilaž lkeâzatest da Aanâr kåå´dd i´lmmtemtaaulâst. Tõst âlgg lââ´ssen i´lmmted ǩii´rjin Aanar kådda da tõi´d oummid, kook liâ tuejjääm määddvuäǯǯamooccmuužž. Norrõõzzid vuei´tet ââ´nned taarb mie´ldd plaan tuejjeeempoodd.
Norrõõzzin vuei´tet riâššâd jee´res norrõõzzi ââ´nnmest da tõin i´lmmtemmest.
18 §
Plaan nannummuš
Jânnampäi´ǩǩjie´llemvue´ǩǩkruug âlgg i´lmmted tuejjuum plaanne´vdõõzzâst tuõđštemnalla Aanâr kådda da sää´msuåvtõ´sse da määdd ooccjid. Jõs vuu´vdest i´llä priimmum lebe nannuum vââjjmõš, plaane´vddõs âlgg ââ´nned aalmilaz kuâsttjemmest Aanar kåå´ddest 30 peei´v ääi´j tõ´st, ko čuäi´jtõsse piijjmest lij i´lmmtum nu´t mä´htt kååddlaž i´lmmtõõzz kåå´ddest i´lmmtet. Tõt kåå´tt ij tuõtt priim plaane´vddõõzz, âlgg kuåstteed keerjlaž mu´šttõs plaan vuâstta jânnampäi´ǩǩjie´llemvue´ǩǩkruu´ge õu´ddel ko čuäi´jtõ´sse piijjâmpodd poott.
Jânnampäi´ǩǩjie´llemvue´ǩǩkruug nannad plaan. Jõs vuämšstõs ee´vdet ââ´nned jee´res ko tän lää´jj õõlǥtõõzzid ij-ka jânnampäi´ǩǩjie´llemvue´ǩǩkruugâst leäkku tõn mie´ldd mâi´d meä´rreet jee´res laa´jjin vuõiggâdvuõtt luõvted riikk mäddvuämšstõõzz, jânnampäi´ǩǩjie´llemvue´ǩǩkruug âlgg jijjâs ceälkkmuužžin se´rdded plaan tän pääi´ǩ mädd- da meäcctäällministeeria rä´tǩǩeem vääras.
Jânnampäi´ǩǩjie´llemvue´ǩǩkruug riâšš määddvuäǯǯamooccmuužž heelǥemmest lebe tõst jeä´t riâššu ni mâi´d jõs oocci i´llä jäkktõõllâm 17 §:z mie´ldd uvddum kåččmuužž lebe ij tieu´d määdd vuäǯǯmuužž õudeltõõzzid lebe oocci ij jue´tǩ jijjâs määddvuäǯǯamooccmuužž. Jânnampäi´ǩǩjie´llemvue´ǩǩkruug âlgg veâl kullâd oocci õuddel ko rä´tǩǩad ää´ššest, jõs kuullmuužž jeä´t veal leäkku tuejjuum plaan ǩiõttõõllmen.
19 §
Kauppǩee´rj tuejjummuš da vuâllaǩii´rjtummuš
Jânnampäi´ǩǩjie´llemvue´ǩǩkruug tuejjat da vuâllaǩii´rjat kauppǩii´rjid riikk peä´lest. 
Vue´stti âlgg vuâllâǩii´rjted kauppǩi´rjj jânnampäi´ǩǩjie´llemvue´ǩǩkruug u´vddem 30 peei´v kookka meä´rrääi´j se´st ä´štõõzzin, štõ jânnampäi´ǩǩjie´llemvue´ǩǩkruug vuäitt ǩiččâd vuõi´ǧgâdvuõđ vuästtmušše puuttâm.
Ko kõõččmmest lij vuä´mšstõs, kåå´tt luõvtet jee´rab ko säämlää´jj õõlǥtõõzzid, kauppǩee´rj tuejjad da vuâllaǩee´rjad riikk peä´lest jânnampäi´ǩǩjie´llem-vue´ǩǩkruug, jõs tõt lij nannääm plaan mii kuâskk määdd âânnmmuužž lebe muđoi riâššâm luõvtemmest. Muđoi õõud´dpeä´lnn ceälkkum tuåimin âânn huõl mädd- da meä´cctäällministeria.
20 §
Hââ´dd o´đđest meä´rrummuš
Jõs õõu´dpeä´lnn kauppǩii´rj ǩee´rjtummuzz vuâmmšet, štõ hââ´dd meä´rremmen lij reknastummum puästtad lebe jee´res ošvdõõttmõš, jânnampäi´ǩǩjie´llemvue´ǩǩ-kruug nannât hâa´dd o´đđest. Kuä´ss kõõččmest lij plaanâst, koonn mädd- da meä´ctäällministeria lij nannääm plaanâst, mädd- da meä´cctäällministeria nannâd hââ´dd. Jõs puästtad reknastummuš lebe jee´res ošvdõõttmõš lij occkaž, tõt vuei´tet kue´đđed teevkani.
Jânnampäi´ǩǩjie´llemvue´ǩǩkruug lebe, jõs kõõččmest lij plaanâst. koonn mädd- da meäcctäällministeria lij nannääm, mädd- da meä´cctäällministeria nannât nu´t še hââ´dd o´đđest, jõs tääl lebe vuu´vd ä´rvv lij jiânnai mottjam mâŋŋa tõ´st ko hâ´dd lij meä´rruum ij-ka kauppǩi´rjj leâkku veâl vuâllaǩii´rjtum.
Mâid 2 momenttist meä´rreet, jäkktõõlât suåppi sõõ´jin še tâ´l ko kõõččmest liâ vuässadvuõđ da vuõi´ggâdvuõđ.
21 §
Riikk vuäǯǯmuužži ååsktõõzz
Jânnampäi´ǩǩjie´llemvue´ǩǩkruug âlgg ââ´nned huõl tõ´st štõ riikklääinain da kauppahâ´ddvuäǯǯmuužžin liâ nokk pue´r ååsktõõzz. Jânnampäi´ǩǩjie´llemvue´ǩǩ-kruug še luõvât mååusat ååsktõõzzid ǩiddõõzz vuä´mšsteeja mâŋŋa ko riikkläinn da kaupphâ´ddvuäǯǯmuužž liâ loopp räjja mahssum.
22 §
I´lmmtõs määddmett’teemkonttra
Jânnampäi´ǩǩjie´llemvue´ǩǩkruug âlgg saraz i´lmmted mäddmett’teemkonttra ǩiiddõs vuä´mšstõõzz luõ´vtemmest mii lij šõddâm sää´m lää´jj mie´ldd da mie´ldd looǥǥeel še luõvtõõzz mõõk lia tuejjuum lää´jj olggpeällsaid õõlǥtõõzzid.
23 §
Kaupphââ´dd mååusadmähssmuž
Sää´mtääl da lââ´ssvuu´vd kaupphââ´dd mååusadmä´hssemäi´ǧǧ vue´jjimeâldaž mähssmääinaivuõi´m lij õõccmõssân vitt da jäänmõssân 25 ee´ǩked. Kaupphâ´dd, jõs tõt ǩiiččât taarblõžžân vuäǯǯi ekonomlaž sââ´jj lokku vää´ldeel, vueitet u´vdded še obbnes veälǥas vue´jjimeâldaž mähssmääinaivuei´m.
Kaupphââ´dd mååusadmä´hssemääi´j meä´rremmen âlgg vä´ldded lokku kõõččmest le´ddi oummu väärkõsvuõtt, puåđ, piârkõskkvuõđ, puettiääi´j investointi da jee´res ää´šš mõõk vaaikte suu ekonmlaž sâ´jjses.
5 lååkk
Mähssmuš da mååusad pe´rrjummuš
24 §
Läinn- da veä´ǩǩvuõttväärai mähsmmuš
Jânnampäi´ǩǩjie´llemvue´ǩǩkruug mähss määddvuä´sttemlääin jäänmõssân kuõi´htten mä´hssemvuârast. Läinnväär â´lǧǧe saraz ââ´nned kauppǩii´rjest suåppum kaupphââ´dd, meäddamä´hssemlääinai da lääin mähsmušše, kåå´tt lij vuäǯǯum kaaup teäggummušše. 
Jânnampäi´ǩǩjie´llemvue´ǩǩkruug mähss jee´res lääinaid da veä´ǩǩvuõđid õhtten lebe jäänab, jäänmõssân seža neljjen vuârast. Lääin leb veä´ǩǩvuõđ vuäǯǯi âlgg u´vdded taarblaž či´lǧǧõõzz mä´hssem da väärai ââ´nnem kååccmuužž vääras.
25 §
Vuõnnummuužži da koorki pe´rrjummuš
Riikk vuäǯǯmuužži da lääinai vuänummuužž da koork pe´rrjet nu´t štõ vuänummuužž da koork mie´rr lij õ´htsešše jue´ǩk pie´llee´jj ǩee´jjest meâlggat seämma šoora lebe seämma šoora pie´llee´ǩǩvuänummužživuei´m. Lääin da koork šâ´dde mä´hssemnalla jue´ǩǩ neelljad mannu lebe kålggmannu mââ´imõs peei´v. Lääin korkk âlgg mä´hssed jue´ǩǩ läinnvue´zz kaggempeei´vest looǥǥeell, jõs sää´mlää´jj 14 §:sest ij jee´rab šõõdd.
Jõs põrggi saneerammuužžâst uvddum lää´jj (47/1993) lebe privaatoummu veä´lǧǧšiõttõõlmest uvddum lää´jj (57/1993) mie´ldd uvddum suu´vdemstuu´l riâššmest ij jee´rab šõõdd, riikk vuäǯǯmuužž da lääin šâ´dde mä´hssemnalla tän ceäkksest šiõtt’tuumnalla, ko ceälkkum mõõntõõllmest suåppum heâlptõõzz po´tte. Ko suåvât vuõssmõssân ceälkkum lää´jj 97 §:sest lebe nu´bbeen ceälkkum lää´jj 78 §:sest õõlǥtum jä´rjstõõllmuužžin lebe sää´mlää´jj mie´ldd jiõččvälddsaž veä´lǧǧšiõttõõllmuužžin, âlgg riikk vuõǯǯmuuži da lääinai mä´hssemvuâlla šõddmest suåvtet mâid tän ceäkksest šiõtteet.
Riikk vuäǯǯmuš da läinn âlgg 29 §:sest õõlǥtum mä´hssemheâlptõõzz mie´ldd looǥǥeel mä´hssed vä´stt rii´ǩǩe sää´mlää´jj 14 §:z 1 momenttist da 30 §:z 1 momenttist šiõttuum ääi´jest, jõs põrggâmsaneerammužžast , privaatoummu veä´lǧǧjärstõõlmest lebe jiõččvälddsaž veä´lǧǧjärjstõõllmest jee´rab šõõdd.
26 §
Lääinai, kaupphââ´dd da kuullvuässadvuõđ pe´rrjummuž
Lääinai, kaupphõõ´ddi da kuullvuässavuõđi vuänummuužži da koorki mahssupiijjmest, kue´ddmest da tilittemmest âlgg suåppi sõõ´ji jäkktõõllâd, mâi´d šiõtt’teet riikk teä´ǧǧvuäǯǯmuužži mahssupii´jjmest, kue´ddmest da tilittimmest uvddum asetõõzzâst (559/1967) meä´rreed ko kõõččmest liâ tõst ceälkkum vuäǯǯmuužž. Kue´ddemve´rǧǧne´ǩǩen lij seža mädd- da meä´cctäällministeeria teâttkuvddlõs.
27 §
Lei´ǧǧvuänummuš
Veälǥlaž da jânnampäi´ǩǩjie´llemvue´ǩǩkruug vuei´tte suåppâd mååusadmähsmuužži mä´hssmest da lei´ǧǧvuänummuužži mä´hssmest da tõõi vaiggtõõzzâst mä´hssemnalla šõddi vuänummuužžid. Lei´ǧǧvuänummužžâst huõlkani â´lǧǧe korkkvuâr mä´hssed määuskâni kapitaale pue´tti peei´v tõst ko vuänummuužž lia mahssum.
28 §
Määus kook â´lǧǧe mä´hssed õhtten vuârast
Tâ´l ko oođđ määddvuä´sttemlääin kaaggât, âl´gg läinn lebe riikk vuäǯǯmuš sää´m-, luâđjie´llemvue´ǩǩ-, puäʒʒtääll-, mäddtääll- da mäddjânnamjie´llemvue´ǩǩlää´jj damääddââ´nnem- da jee´res õõu´dbu aazztemlää´jj mie´ldd, kåå´tt la´sttai ju´n ääi´jab vuästtum tääl lebe vuu´vd da koonn vue´stti lij välddam jicces va´sttjem lebe mä´hssem nalla, seämma ko koork, saraz mä´hssed õhtten vuârast mååusad. 
Tõt ǩii lij luõvtam tääla lebe vuässadvuõđ täälast vuei´tet peä´stted luõvâs va´sttemmen lääinast lebe riikk vuäǯǯmest, õudltõssân lij štõ luovtõõzz vuäǯǯi lij ju´n ääjab leämmaš mie´ldd va´stemmen pie´lstes lääinasta lebe vuäǯǯmest ij-ka tä´st va´stemmest luõvâs peästtmuš hai´tte lääin lebe vuäǯǯmuužž mååusad mähssmuužž.
Sää´mlää´jj mie´ldd uvddum lääinai da jee´res riikki vuäǯǯmuužži loppvue´zzi mä´hssmest jäkktõõlat, mâid uvddum lää´jjest måttmi riikk vuäǯǯmuužži perrjemmest (682/66) siõtteet. 
29 §
Ma´nnjummuužž da korkkluävsvuõtt
Lääinvalddi siõmna ääi´j pi´štti ekonomlaž vaiggâdvuõđi heâlpeem diõtt vuei´tet riikk vuäǯǯmuuži da lääinai vuäneem’määusaid miõttâd ma´nnjeem da korkkluõvsvuõđ jeänmõssân õõut ee´jje vuârast, õ´htsešše seša jäänmõssân lååi ee´ǩked.
Vuänummuužži ma´nnjummuš vuei´tet miõttâd nu´t štõ mååusadmä´hssemääi´j kookkeet ma´nnjeemee´jji meä´rin da ma´nnjuum vuänummušvue´zz pe´rrjet seämma mähssvue´zzest ko alggmååusadmähssäi´ǧǧ lij puuttâm.
Vuänummuuzzi ma´nnjummuš vuei´tet še miõttâd nu´t štõ ma´nnjeemmee´jji mâŋŋa tõ´st mä´hssem peä´llekksaž — lebe vuäneemmääusaid ta´rǩǩeet läinnääi´j muu´ttǩani.
Jânnampäi´ǩǩjie´llemvue´ǩǩkruug meâtt oooccâm ǩee´jjest ma´nnjummuužž da korkkluõvsvuõđ mâŋŋa ko Aanar kåå´dd ânnampäi´ǩǩjie´llemve´rǧǧne´ǩǩ lij ouddam ceälkkmuuššâs ooccmuužžâst.
Jânnampäi´ǩǩjie´llemvue´ǩǩkruug vuäitt miõttâd ma´nnjummuužž da korkkluõvsvuõđ mie´rruum määinaivuei´m lebe ǩeässõõttâd miõttum heâlptõõzz, kuä´ss tõt vuäinn tõõzz lij veä´rr. 
30 § 
Veä´ǩǩvuõđ serddmuš
Jõs tõn tääl, mõõnn kuddân raajjâm vääras lij miõttum investointi- lebe põrttveä´ǩǩvuõtt, vuämšsteei vaaijtaav mâŋŋa tõ´st ko tuâij liâ ju´n alttiuum, jânnampäi´ǩǩjie´llemvue´ǩǩkruug vuäitt se´rdded veä´ǩǩvuõđ oođđ vuämšsteeja, õudeltõssân lij štõ son teâudd veä´ǩǩvuõđ ouddmušše meärruum õudltõõzzid da štõ sää´mlää´jj 36 §:z 1 momenttist ceälkkum låå´pp lij su´nne uvddum.
31 §
Lääin luõvâsceälkkmuš
Jânnampäi´ǩǩjie´llemvue´ǩǩkruug vuäitt sää´mlää´jj 36 §:z 3 momenttist da 37 §:z 1 momenttist ceälkkum šõddmuužži lââ´ssen meä´rreed lääin obbnes lebe pie´ǩǩnes tõ´st saraz mä´hssed mååusad:
1) jõs lääin vuäǯǯi lij âânnam läinnväärid jee´res õõlǥtõsse ko mâ´id lääin miõttmen lääi õõlǧtõs;
2) jõs lääin vuäǯǯi lij lääin lebe veä´ǩǩvuõđ ooccmen peittam vääžnai sõõ´jin teâđaid, kook lejje vaaikted lääin miõttmušše lebe mähsmušše lebe ouddam tõin samai puäst teâđaid;
3) jõs lääintum ha´ŋǩǩõs ij leäkku tuejjuum vaalmõš pijjum meä´rrääij se´st ij-ka priimmum plaan leäkku jäkktõõllum;
4) jõs täääll lij juõkkum lebe tääll lebe tõn vue´ss lij luävtum nobba;
5) jõs sää´mtääll lebe tõn raajjâlm liâ lääin vuäǯǯi tuåim lebe huõltemmesvuõđ diõtt pillšõõvvâm ij-ka tõõzz leäkku veä´rren vuäǯǯi vue´llekksašvuõtt, puärsvuõtt, puõccmuš lebe jee´rab nåkkam veä´rrr;
6) jõs ååskõõzz ä´rvv lij nu´t jiânnai vuâllnam, štõ lääin määuskani åårri vuei´vvkapitaal mååusadmähssmuš sätt kuâđđjet määuskani;
7) jõs koork lebe vuänummužž mähssmuš lij mâŋŋnam jäänab ko 3 määnpââi mä´hssempeei´vest looǥǥeel;
8) jõs lääin vuäǯǯi lebe tuâǥǥteei jouddam konku´rsse tai ååcc akordi lebe jos tuâǥǥteei lij jäämm’mam lebe lääin vuäǯǯi leäkku raukkmest huõlkani piijjâm riittjeejai ååsktllzz, mõõn lääin u´vddi lij raukkâm;
9) jõs tääll leb tõn vue´ss kaaupšet åålǥasmetteel;
10) jõs lääin vuäǯǯi lij lääin kaggmest 5 ee´jj se´st jee´rab pääklaž veä´rtää jõskkâm tõn tuåim, kåå´tt lij leämmaš lääin miõttâm vuâđđan lebe jiânnaI õõccääm tõn tuåim lebe jânnampäi´ǩǩjie´llemvue´ǩǩkruug låå´vtää luõvtâm ââ´nnemvuämšstõõzz, mõõnn vääras tuärjjõs lääi uvddum; lebe
11) jõs lääin vuäǯǯi lij ǩeâlddõõttâm u´vddmen nåkkam teâđaid, ä´ššǩii´rjid ebe jee´res aunnsid, mâi´d taarbšet lääin ââ´nnem kåå´ccmest lebe jõs son lij taarblašnalla ǩeâlddõõttâm veä´ǩǩtemmen ta´rǩǩõõzz tuejjemmest.
32 §
Kaupphââ´ddvuäǯǯmuužž uõvâsceälkkmuš
Jânnampäi´ǩǩjie´llemvue´ǩǩkruug vuäitt luõvâscie´lǩǩed riikk kaupphâ´ddvuäǯǯmuužž, sää´mlää´jj 33 §:z 1 momenttist õõlǥtum kuullvuässadvuõtt mie´ldd looǥǥel, obbnes lebe pie´ǩǩnes saraz mååusadmä´hssed šiõtteeli sõõ´jin seämmä vuâđđõõzin ko läinn vuei´tet luõvâscie´lǩked õõu´dpeä´lnn 31 §:z 1 momentt 2 da 4—11 sõõ´ji mie´ldd. Jânnampäi´ǩǩjie´llemvue´ǩǩkruug vuäitt luõvâscie´lǩǩed vuäǯǯmuužž obbnes lebe pie´ǩǩnes še tâ´l, jõs täälast lebe lââ´ssvuu´vdest åårri raajlmid jeä´t leäkku ååsktum tiiudd ää´rvest.
33 §
Veä´ǩǩvuõs mååusatpe´rrjummuš
Jânnampäi´ǩǩjie´llemvue´ǩǩkruug vuäitt sää´mlää´jj 36 §:z 3 momenttist, 37 §:z mmenttist da 39 §:sest šiõtt’tuum lââ´ssen meä´rreet veä´ǩǩvuõđ obbnes lebe pie´ǩǩnes mååusatmä´hssed šiõtteeli sõõ´jin seämmä vuâđđõõzin ko läinn vuei´tet luõvâscie´lǩked õõu´dpeä´lnn 31 §:z 1 momentt 1-5 da 10-11 sõõji mie´ldd.
34 §
Luõvâsceälkkum kapitaal mååusadmä´hssemäi´ǧǧ
Kuä´ss läinn, veä´ǩǩvuõtt lebe riikk vuäǯǯmuš meä´rreet obbnes lebe pie´ǩǩnes mååusadmä´hssed, âlgg tâ´l še riâššâd, âlgg-a mååusadmä´hssmem mie´rr mä´hssed õhttân lebe jäänben vue´ssen, ij seža pâi´l kolmm ee´jj mähssää´jin.
35 §
Luõvâsceä´lǩǩemkorkk
Jõs veä´ǩǩvuõtt lebe riikk vläinn, riikk kaupphâ´ddvuäǯǯmuš lebe kuullvuässadvuõtt meä´rreet obbnes lebe pie´ǩǩnes mååusadmä´hssed, pe´rrjet kapitaale, kåå´tt lij meä´rruum maausatmä´hssd, 12 % ekksaž korkk. Õõu´dpeä´lnn 31 §:z 1 momentt 1,2 da 10 sââ´jest ceälkkum šõddmuužžin lij korkk seža 16 %.
Jõs mååusadpe´rrjummuž vuâđđaavv 31 §:z 1,2 da 10 sâjja, pe´rrjet luävâsceä´lǩǩemkorkk veä´ǩǩvuõđ lebe lääin jue´ǩǩ vue´zz kaggmest looǥǥeel. Jõs mååusatpe´rrkummuž vuâđđaavv vuämšstõõzz lebe tõn vue´zz luõvtummušše, lebe nåkkam tuåim, koonn vääras lij tuärjjõz miõttum, loopptummušše lebe tuåim šõõrab õõccummušše, pe´rrjet 1 momenttist ceälkkum luõvâscie´lǩǩemkorkk vuämšstõsvuõi´ggâdvuõđ se´rddmest, tääl jue´ǩǩmest lebe tuåim puuttmest lebe šõõrab oo´ccemmest. Jee´res sõõ´jin luõvâscie´lǩǩemkorkk pe´rrrjet mååusat tõn peei´vest ko mååusatpe´rrjemmest uu´deš riâssâm.
36 §
Mâŋŋnemkorkk
Jõs sää´mlää´jjest lebe tän asetõõzzâst õõlǥtumum rii´ǩǩe puõ´tti määusaid mahssu mie´rrääi´jest, pe´rrjet määu´skai kuâđđjam määusast korkklää´jj (633/1982) mie´ldd mâŋŋnemkoork, jäänmõssân seža 35 §:sest ceälkkum šoora koork.
6 lååkk
Saa´mi aa´šši håi´ddmuš
37 §
Kåččmuš sijddsåbbra
Õu´ddoummu âlgg ââ´nned huõl tõ´st štõ jiõčč sijddsååbbar kååččad noorrââttâd jue´ǩǩ ee´jj, seža mââ´njmõssân čõhččmannusta kõõččmmest le´dd ka´ldaree´jj.
Ǩeerjlaž kaibbjummuš pâi´lmeärrsaž sijddsåbbra kåččmušše âlgg u´vdded saa´mi õu´ddoumže. Saraz ko õu´ddooumaž lij vuäǯǯam kai´bbjummuužž, âlgg suu kåččad pâi´llmeärrsaž sijdsååbbar noorrââttâd.
Jõs õu´ddooumaž i´llä kåččam sijddsåbbar noorrââttâd lebe kaibbjummuž ill- vuõittum kue´đđed õu´ddooumže, âlgg väärrõu´ddoummu lebe sää´msuåvtõs kåččad kaibbjummu sijddsååbbar noorââttâd.
38 §
Kåččmuš sijddsåbbra
Kåccmuš sijddsabbra âlgg i´lmmted uu´ccmõssân 7 pei´vved õu´ddel såbbred õõutâst aalmilaž keâzaa´test, kåå´tt i´lmmštââvv sää´mvuu´vdest da piijjâd vuei´nnma Aanâr kåå´dd i´lmmtõstau´lle. Sijddsååbbar vuäitt še riâššâd , štõ aijddsåbbrest i´lmmtet še jee´resnalla.
Sååbbarkåččmest âlgg i´lmmted såbbar äi´ǧǧ da päi´ǩǩ da veäžnjummuž ää´šš, koi´d såbbrest juu´rdet ǩiõttââllâd.
39 §
Sää´msuåvtõs
Sää´msuåvtõõzz tuejjin šiõtt’teet sää´mlää´jj 45 §:sest.
Õu´ddooumaž kåčč sää´msuåvtõõzz noorõõttâd.
Õu´ddoummaž valmštââll aa´ššid, koid ǩiõttõõlât sää´msuåvtõõzzâst.
40 §
Riâššm tuejjummuš
Jõs sijddsåbbrest lebe sää´msuåvtõõzzâst šâ´dd jee´resmiõlvuõđ mõ´nne ää´šš rä´tǩǩemmen, riâššeet ää´ššest jiõnsteel. Riâššmen šâdd tõt ee´vdtõs, koon jäänmõs oummin lij kue´ddtam da jõs jiõn liâ seämma jiânnai, tâ´l tõt ee´vdtõs, koon saaǥǥjåå´đteei lij kue´ddtam. Ko kõõččmest lij vaal, tâ´l vue´rbb rätǩǩad ää´šš.
41 §
Saa´mi õuddoummu tuej
Saa´mi õu´ddoummu tuejjan lij:
1) ââ´nned huõl štõ saa´mi sijddsabbar da sää´msuåvtõõzz kååččad noorõõttâd da tõõi tuejjeemi riâššmuužži tiuddepiijjmest;
2) u´vdded teâđaid da veu´ǩǩõõzzid saa´mid miõttâm õudltõõzzi ooccmest da ââ´nnmest;
3) čuõvvâd laa´jjtuejjummužž, ve´rǧǧnee´ǩǩi riâššmid da jee´res tuåimaid, mâi´nn sätt leed måkamne vaikktõs saa´mi jeä´llempuåđaid da tuejjeed alttõõzzid verǧǧnee´ǩǩid puereem sõõ´jin;
4) håiddad jee´res tõi´d tuâjaid, mõõkk laa´jjin, saa´mi õu´ddoummu vue´ǩǩõsmeä´rrõõzzâst lebe sijddsåbbar lebe sää´msuåvtõõzz riâššmin tuejjan meä´rreet.
Sää´msuåvtõõzzi õhttsaž sååbbar vuäitt nanneed vue´ǩǩõsmeärrõõzz, ko´st uu´det tää´rǩab meä´rrõõzzid õu´ddoummu tuejast.
42 §
Õu´ddooumažvaali ee´vdǩen piijjmuš
Õu´ddooumažvaalin vuei´tet piijjâd ee´vdǩen sää´mlää´jj 46 §:z 2 momenttist õõlǥtum ooumaž, koonn õõccmõssân vitt nåkkam oummu, kookk liâ jiõnnvääldla õu´ddooumažvaalin, liâ ee´vdtam õu´ddooumžen. Tõk ǩeäk pe´jje ee´vdeǩ âl´lǧǧe ǩeerjlaž i´lmmted ee´vdǩes vaall’lu´vddkåå´dd saaǥǥjåå´đteei lebe vuäzzla.
43 §
Vaall’lu´vddkåå´dd tuej
Tõn vaall’lu´vddkåå´dd, kåå´tt lij valljuum piijjâd toi´mme õu´ddooumažvaalid, tuejjan lij:
1) valmštõõllâd vaali praktiklaž ää´šš;
2) tuejjeed looǥǥtõs jiõnstemvuõiggâdvuõttlain;
3) tuejjeed da čõõđted ee´vdeǩlistt;
4) riâššâs vaali pooddâst da vaallnää´lest da i´lmmted tõ´st;
5) reknastted uvddum jiõn;
6) raajjâd på´rddǩi´rjj vaalin da
7) nanneed vaali šõddmuš da i´lmmted tõ´st.
Jõs meä´rrääi´j e´st lij õu´ddooumažee´vdǩen pijjum pâi õhtt ee´vdeǩ, vaall´lu´vddkå´dd nannad ta´lsi sto tät eevdeǩ lij valljuum ouddooumžen. Vaall´lu´vddkå´dd i´lmmad tä´st ǩeerjlaz su´nne. Õu´ddoummu valljemmest âlgg lââ´ssen teadted nu´t mähtt sää´mlää´jj 70 §:sest siõtt´teeet. 
7 lååkk
Jee´rab meärrõõzz
44 §
Raajjtõõzzin luõvâspeä´sttmuž da serddmuužž
Ooccmuš mii kuâskk lää´mlää´jj 36 §:sest da 38 §:z 3 momenttist õõlǥtummu låå´v, rääjjtõõzzin luõvâspeä´sttmuužž lebe õõudǩiõttteâd, âlgg lue´đđed Aanâr kåå´đd jânnampäi´ǩǩjie´llemvue´ǩǩver´ǧǧnekka, kåå´tt vuõlttâd tõn jânnampäi´ǩǩjie´llemvue´ǩǩkruu´ge da peejj tõõzz mie´ldd jijjâs ceälkkmuužž. Ooccmušše âlgg piijjâd mie´ldd tääl alggluõvtemǩi´rjj lebe tuõttân tuõđštum kopio luõvtemǩii´rjest lebe vuõsstuejjuum luõvtemǩi´rjj.
Tâl ko tääll lebe vu´vdd, koon la´sttaij sää´mlää´jjest ceälkkum kaupphâ´ddvuäǯǯmuš lebe läinn, obbnes lebe pie´ǩǩnes luõvtet nobba ijka kaupphâ´ddvuäǯǯmuužž lebe lääin meä´rreet mååusat mä´hssed, jânnampäi´ǩǩjie´llemvue´ǩǩkruug vuäitt ooccâm ǩee´jjest se´rdded kaupphâ´ddvuäǯǯmuužž lebe lääin nu´t štõ luõvtõõzzvuäǯǯi vasttad obbnes lebe pie´ǩǩnes tõ´st.
Serddmuužž kuõskki ooccâm’mõõntõõllmest lij viõǥǥâst tõt mâid 1 momenttist šiõtt’teet. Oocmuužž mie´ldd pijjum luõvtemǩee´rjest lebe tõ´st vuõsstuejjuum põmmjest âlgg lee´d mieldd luävtõõzzvuäǯǯi cõõnõõttmuš tõ´st, štõ son va´sttad vuäǯǯmuužžâst.
45 §
Ǩiddõsrekister õõ´nni tuej
Ǩiddõsrekisterõõ´nni âlgg jânnampäi´ǩǩjie´llemvue´ǩǩkruug i´lmmtõõzzâst tue´jjeet ǩiddõsrekistra meârkkmuš kõõččmest le´ddi tääl puõtt tõst, štõ sää´mlää´jj mie´ldd vuâđđđuum tääll lij ceälkkum lää´jj 36 §:z 1 da 2 momenttist õõlǥtum rääjjtõõzzi vuâlaž.
Kuä´ss jânnampäi´ǩǩjie´llemvue´ǩǩkruug lij 36 §:z 2 momentt mie´ldd luävâspeä´sttam rääjjtõõzzin tääl lebe vue´zz tõ´st, âlgg jânnampäi´ǩǩjie´llemvue´ǩǩkruug i´lmmted tõ´st ǩiddõsrekisterõõ´nja, štõ ǩiddõsrekisterõõnni väldd rääjjtõõzzid kuõskki meärkkmuužž meädda ǩiddõsrekisterist lebe tuejjad meârkkmuužž tääl rääjjtõõzzin uõvâspeä´sttmest. Mââimõssân ceälkkum lij viõǥǥâst še tâ´l, ko jânnampäi´ǩǩjie´llemvue´ǩǩkruug lij riâššâm tõn täälast lebe tõn vue´zz est, kåå´tt lij puättam mååusat rii´ǩe, štõ tõt ââ´net jee´res ko sää´mlää´jj lebe luâđjie´llemvue´ǩǩlää´jj õõlǥtõõzzid.
Ǩiddõsrekistra 1 da 2 momentti mie´ldd tuejjuum meârkkmuužžâst âlgg ǩiddõsrekisterõõ´nni i´lmmted kõõccmest le´ddi lää´jjčuârvvmuš- fa ǩiddeemrekisteröö´nnja, koon âlgg tuejjeed seämmanallšem meärkkmuš kõõččmest le´ddi lää´jjčuârvvmuš- da ǩiddeemrekistra.
46 §
Meä´cchalltõsve´rǧǧne´ǩǩ
Sää´mlää´jj 9 §:z 1 momentt 2, 3, 5 da 6 sââ´jest da 2 momenttist õõlǥtum meä´cchalltõsver´ǧǧnee´ǩǩ låå´v lebe miõttmõõžž oudd Pâjj-Sää´mjânnam luâđhåiddanvu´vdd koon âlgg taarbšemmest kõõččâd ceälkkmuš kõõccmest le´ddi sää´msuåvtõõzzâst.
47 §
Ooccmuš veä´lǧǧšiõtt’õõlmušše
Jiõccvälddsaž veä´lǧǧšiõttõõlmuužž kuõskki ooccmuš kue´đet jânnampäi´ǩǩjie´llemvue´ǩǩkruu´ge. Ooccmušše âlgg piijjâd mie´ldd 50 §:z 3 momenttist õõlǥtum plaanjeeja ceälkkmuš, kåå´tt lij tuejjuum mädd- da meä´cctäällministeeria vue´ǩǩõõzzi mie´ldd, oocci ekonomlaž sâa´jest da õõccmõõzzâst tõn veä´lju´vddi ceälkkmuš, koon u´vddem lääinai järjstõõllmuužž ooccmuš vuõss’sâââ´jest kuâskk.
48 §
Jiõccväldds veä´lǧǧšiõttõõlmuužž õudeltõõzz
Lääinvuäǯǯi vuei´tet ǩiõččâd jouddam nåkkam põõšši ekonomlaž vaiǧǧâdvuõđid, koid sää´mlää´jj 59 §:z 1 momenttist lij õõlǥtum, tâ´l jõs son lij sõddâm tai sätt tuõđi lee´d vaarâst šõddâd nåkkmen kåå´tt ij pââ´st mähssed ijka suu mähssempâ´sttmuužž põõšši nalla vuõittu pue´reed tän asetõõzz 29 §:sest õõlǥtum tuäimivuei´m lebe nåkkam väärivuei´m, mõõkk liâ vuäǯǯmest oocci porggâmkapitaalid čuu´t jiânnai oo´ccǩani,
Sää´mlää´jj 60 §:z 2 momenttist õõlǥtum šõddmuužži puõtt vuei´tet jiõccvääldlaž veä´lǧǧšiõttõõlmuš tuejjeed ko kõõccmest liâ riikklääin lebe kaupphâ´dvuäǯǯmuužž, jõs tääi vuäǯǯmuužži vuässadvuõtt lij oocci puki vie´ljin pâi´l 60% lebe pâi´l 80% oocci ku´ǩesäiggsaž lääinain.
49 §
Vie´lji järjstõõllmuš
Sää´mlää´jj 59 §:z mie´ldd tuejjuum jiõccvääldlaž veä´lǧǧšiõttõõlmuužžâst âlgg veä´ljiva´lddi mä´hssempâsttmuužž pue´reem diõtt vuõss´sââ´jest kõõǩǩed lääinai lebe vuäǯǯmuužži måusatmähssmu2ääi´j da vue´leed koork. Riikklääinai da -vuäǯǯmužži koork vue´leem õudltõssân lij jeerab ko sää´mlää´jj 60 §:z 2 momenttist õõlǥtum sõõ´jin, štõ še jee´res sõõrab vie´lju´vddi vue´lee ekksaž lääinhåiddamkuulid lebe liâ kuõi´t ee´jj poodd õõu´dpeä´lnn ooccmuužž kue´đđem pe´rrjam ekksaž vuänummuužžid da koorkid vue´lben ko mâi´d lääin miõttmen leä´t oocmest ceälkkum lääinain suåppum lebe viiđ ee´jj äi´j liâ jeänab heâlpääm oocci lääinai häiddmuužž. Riikklääinai da - vuäǯǯmužži vuänummuužžida da koorkid vuei´tet seämma nalla miõttâd mä´hssemheâlptõõzzid jäänmõssân viiđõs ee´jjes, jõs oocci mä´hssemvalmšvuõđ jeä´t pue´reed õõu´dpeä´lnn ceälkkum jee´res tuåimaivuei´m. 
Sää´mlää´jj 59 §:z mie´ldd tuejjeem jiõččvääldlaž veä´lǧǧšiõttõõlmuš vuei´tet tuejjeet jee´res sää´mtääl õ´htsešše vuämšteejai tai vaaldšeejai lebe tuâkkeeja miõttmuužžtää, jõs veä´lǧǧšiõttõõlmuš šâdd sij pue´rren ij-ka veä´lǧǧsiõttõõlmuš leäkku tõõi čõõnõõttmuužži vuâstta, mõõkk kuesǩǩe veä´lǧǧšiõttõõlmuušš oocci da jee´res õ´htsešše vuämšsteei va´steem jue´ǩǩmuužž lebe tuâkkõscõõnnõõtmuužž.
50 §
Plaanjem altttummuš
Jânnampäi´ǩǩjie´llemvue´ǩǩkruug âlgg u´vdded jiõccvälddlaž veä´lǧǧšiõttõõlmuušš kuõskki ooccmuš jijjõs ceälkkmuužžines čiõ´lǧǧõõss raajj´ja lebe, kol lij suåvtõõllâm ceälkkmuužž ouddam läinninstituuttin, jee´res plaan raajj´ja. Jânnampäi´ǩǩjie´llemvue´ǩǩkruug âlgg ceälkkmuužžstes u´vdded jijjõs ååskas tõn vuämšstõõs ää´rvest, mii lij lääin ååsktõssân. Seämmast jânnampäi´ǩǩjie´llemvue´ǩǩkruug âlgg i´lmmted plaan raajj´ja, ko´rvvat-ko riikk plaanjemkuulid.
Veä´lǧǧšiõttõõlmuužž kuõskki ooccmuužž je´t seža uvddu 1 momenttist õõlǥtum plaan raajj´ja, jõs ooccma mie´ldd pijjum vuõsčiõ´lǧǧõõzzâst lebe läinninstituut ceälkkmuužžâst lebe muđoi ju´n tän rääi´jest lij vuei´nnmest, štõ õudeltõõzz jiõccvääldlaž veä´lǧǧšiõttõõlmušše jiâ leäkku. Jânnampäi´ǩǩjie´llemvue´ǩǩkruug âlgg tâ´l u´vdded riâššâm tän ää´ššest.
Sää´mlää´jj 61 §:sest õõlǥtum plaan vuäitt raajjâd vue´ǩkeemõhtõõzz tuåimmååoumaž, koon jânnampäi´ǩǩjie´llemvue´ǩǩkruug lij ǩiõččâm štõ lij põ´stti tõn tuõ´jju lebe muđoi jee´res nåkka ooumž, ǩeä´st lij nokk ä´šštobddâmvuõđ ja mättjummuužž da kåå´dd tåbdd kõõccmest le´dd tuåimmvuu´vd.
51 §
Plaan raajjmuš
Jiõččvääldalž veä´lǧǧšiättõõlmuužž oocci âlgg plaan raajji raukkmest šiõǥǥ meä´rrääi´j se´st u´vdded plaan raajj´ja mädd- da meäcctäällministeeria meä´rreem ä´ššǩii´rjid da še muđoi tuåimmad mädd- da meäcctäälministeeria meärreem nalla etõ õudeltõõzzid veä´ǧǧšiõttõõlmušše vuei´tet se´lvvtet.
Plaan raajji âlgg tobsttõõttâd oocci sää´mtääl jeällmõõžžid, oocci tuåimaid, põrggâm da põrggi ekonomlaž sâ´jja da võõjlažvuõđid tuejjeem muu´tteel, vuämšstõõzz teä´ǧǧen muu´tteel lebe jee´res nalla pue´reed oocci mähssemvalmšvuõđ da põrggâm tuåimmamõudltõõzzid. Plaanâst âlgg lee´d mie´ldd reknõstõs põrggâm puåain, kuulin, mä´hssemvalmšvuõđ šõddmest, investointin da kapiatltaarbâst nokk ku´ǩes äi´ǧǧpoodd se´st. 
Plaan raajji âlgg kuullâd õu´ddel plaan raajjmest tõi´d oocci viel´luvddjid, kooi vuäǯǯmuužžid juu´rdet järjstet. Plaan raajji âlgg še suåvtõõllâd ceälkkum vie´lju´vddivuei´m tuåimain mõõk liâ plaanâst mie´ldd. Taarbšemmest âlgg še jee´res vie´lju´vddjid kuullâd.
Jõs plaan raajji da oocci õõutsââ´jest vuei´nne, štõ õudeltõõzz veä´lǧǧšiõttõõlmušše jiâ leäkku, plaan raajji âlgg ǩeerjlaå i´lmmted nut vie´lju´vddjid ko ânnampäi´ǩǩjie´llemvue´ǩǩkruu´ge, štõ plaanjemtuâi jeä´t juätkku da seämmast vuältteet mååusat oocmuš jânnampäi´ǩǩjie´llemvue´ǩǩkruu´ge.
52 §
Veä´lǧǧšiõttõllâmsuåppmuš
Plaan raajji âlgg kuåstteet plaan jânnampäi´ǩǩjie´llemvue´ǩǩkruu´ge ta´rǩǩeem diõtt da seämmast u´vdded mååusat ooccâmä´ššpõmmai. Jânnampäi´ǩǩjie´llemvue´ǩǩkruug tejjad plaan mieldd suåppmuužž, mâŋŋa ko lij ǩiõccâm štõ õudltõõzz veä´lǧǧšiõttõõmušše teâuddjâ´vve da lij ouddam veä´lǧǧšiõttõõllâmooccmušše riâššâm tõõi sõõji, ko kõõččmest lij 59 § õõlǥtummuin riikklääinai da vuäǯǯmuužži šiõttõõlmest.
Suåppmuužžâst oocci, vie´lju´vddi da jânnampäi´ǩǩjie´llemvue´ǩǩkruug â´lǧge jue´ǩǩkaš peä´lstes čõõnõõttâd tõid tuåimaid, mõõk liâ plaanâst. Suåppmuužž mäinnan âlgg vä´ldded mâid tän ceäkkaz 1 da 3 momenttista da 53 §:sest šiõtteet jiõččvääldlaž veä´lǧǧšiõttõõllmest. Suåppmuužžqst âlgg lee´d mie´ldd se korvvõs ooccja 50 §:sest õõlǥtum se´lvvtõõzz raajjmest šõddâm kuulin tõõi sõõ´ji, ko selvtõõzz kuul mâ´nne pâi´l jiõččva´stteemvue´zz, mõõnn meä´cc- da mäddtäällministeria lij piijjâm.
Suåppmuš puätt viõ´ǩǩe tõn mâŋŋa ko õõlǥtum či´lǧgõõzz jânnampäi´ǩǩjie´llemvue´ǩǩkruug da tõn vielu´vddi, kooi vuäǯǯmuužžid plaan mie´ldd juu´rdet järjstõõllâd, da oocci liâ vuâllaǩii´rjtam suåppmuužž. Jõs ǩii-ne vie´lju´vddjin kuâđđ ooccmuužž vuâllaǩee´rjtekani jiâ-ka suu vuäǯǯmuužž ooccjest mõõn pâi´l vitt prosent suåppmuužžâst mie´ldd leddi oocci vie´ljin, vuäitt suåppmuš jee´res suåppâmpie´li puõtt pue´ttet viõ´ǩǩe.
Jõ suåppmõõžž vuâllaǩee´rjtummušše jiâ leäkku õudeltõõzz lebe jos suåppmõž ij puä´đ viõ´ǩke, jânnampäi´ǩǩjie´llemvue´ǩǩkruug âlgg seža tu´tǩkeed sää´mlää´jj 60 §:z 2 momenttist õõlǥtum riiklääinai da -vuäǯǯmuužži jiõččvälddlaž šiõttõõlmuužž õudõltõõzzid.
53 §
Veä´lǧǧšiõttõõllâm seu´rrjummuš da mottmuš
Jânnampäi´ǩǩjie´llemvue´ǩǩkruug âlgg seu´rrjed veä´lǧǧšiõttõõllâmsuåppmuužž teâuddjummuužž. Vie´ljva´lddi âlgg mädd- da meä´ctäällministeeria meä´rreem naalivuei´m u´vdded teâđaid jânnampäi´ǩǩjie´llemvue´ǩǩkruu´ge seu´rrjem vääras.
Jânnampäi´ǩǩjie´llemvue´ǩǩkruug âlgg ââ´nned huõl tõ´st štõ plaanâst mie´ldd le´ddi reknõstõõzz da tuåim liâ ääi´jtää´zzest da tõõi mie´ldd vuäitt tuåimmad. Täst jânnampäi´ǩǩjie´llemvue´ǩǩkruug vuäitt ââ´nned veä´ǩken plaan raajji lebe jee´res 50 §:z 3 momenttist äälǥtummu oummu, koon kuul ko´rvveet riikk tie´ǧǧin.
Veä´lǧǧšiõttõõllâmsuåppmuužž vuei´tet mu´ttet taarbšemmest. Ko suåppmuužž muu´ttet, tâ´l jäkktõõlât šiõttõõlli sõõ´jjin mâi´d 51 §:sest meä´rreet. Riikklääinai da -vuäǯǯmuužži puõtt veä´lǧǧšiõttõõllâm järjstõõllmuužž ta´rǩǩummuužž puä´tte jäkktõõllâm nalla suåppmuužž muu´ttǩnai, jõs ta´rǩǩummuužž vuâđjâ´vve riâžžma mii lij uvddum muttâzooccmuužž ǩee´jjest.
54 §
Jiõccvälddlaž veä´lǧǧšiõttõõllmuužž jõskkmuš
Jânnampäi´ǩǩjie´llemvue´ǩǩkruug vuäitt 52 §:sest õõlǥtum suåppmuužž riâššâd, mâŋŋa ko lij kuullâm jee´res šuåppipeä´lid, štõ jiõččvälddlaž veä´lǧǧšiõttõõlmuš jâskk, jõs: 
1) jõs vie´ljva´lddi lij veä´lǧǧšiõttõõllmuužž ooccmen lebe mõõntõõllâm pe´šttmen peittam nåkkam aa´ššid, mõõk lejje vaaikted jiannai šiõttõõmušše lebe ouddam veäžnai pääi´ǩest puäst teâđ lebe vie´ljva´lddi mõõntõõllmuš lij leämmaš jee´res suåppji čõõ´lmi ǩiiiččeel lij tuõđi läittem;
2) jiõččvälddlaž veä´lǧgšiõttõõlmuš lij vuâđjjõõvvâm plaane lebe suåppmušše, koon teuddepiijjmušše ij teänab vie´ljva´lddi tuåimai lebe suu aa´šši hue´neld håiddmuužž diõtt leäkku teänab õudeltõõzz, hå´t de suåppuš muuttčet;
3) jõs vie´ljva´lddi jeällmõõžžin lij muđoi šõddâm nåkkam muttâs, štõ jiõččvälddlaž veä´lǧgšiõttõõlmuužž juätkkmušše ij teänab kaunnu vuâđđ.
Jânnampäi´ǩǩjie´llemvue´ǩǩkruug vuäitt eä´rreet suåppmuužž jõskkâd nu´t, štõ järjstummu sää´mlää´jj 59 §:z 2 momenttist õõlǥtummu riikklääin da-vuäǯǯmuužž uu´det mååusat seämmašooršen ko tõk lejje õõudpeä´lnn suåppmuužž tuejjeem, leša nu´t štõ tõin liâ ǩeä´ppummu järjstõõllâm poodd mahssum vuänõõzzin, koorkin da jeeres määusain. Jânnampäi´ǩǩjie´llemvue´ǩǩkruug vuäitt 1 momentt 1 da 2 sââ´jest õõlǥtumm šõddmest luõvâscie´lǩked riikklääinaid da -vuäǯǯmuužžid obbnes lebe pie´ǩǩnes,
8 lååkka
Viõ´ǩǩepuättmuš da serddääi´jmeä´rrõõzz
55 §
Rääjjtõõzzin luõvâspiâssmuš
Kuä´ss sää´mlää´jj 67 §:sest õõlǥtum vuämšstõs, kåå´tt lij saa´mi aazztemmest uvddum lää´jj 3 §:sest lebe pårggmannu 24 peei´v 1984 uvddum sää´mlää´jj (611/84) 12 §:sest meärruum rääjjtõõzzi vue´lnn, peäss luõvâs tääi rääjjtõõzzi mie´ldd le´ddi ââ´nnemõõlǥtõõzzin, peäss tõt seämmast še ceälkkum rääjjtõõzzin. Mäddmett´teemkonttâr âlgg jânnampäi´ǩǩjie´llemvue´ǩǩkruug i´lmtõõzzâst tuejjeed ää´ššest meârkkmuš ǩiddõsrekistra da lää´jjčuârvvmus- da ǩiddeemrekisterõõnni mäddmett´teemkonttâr i´lmtõõzzâst da lää´jjcuârvvam- da ǩiddeemrekistra nu´t mähtt õõu´dpeä´lnn 45 §:sest šiõtt´teet. 
56 §
Riikkjânnam Nje´ǯǯjââu´rest
Aanâr kåå´dd Nje´ǯǯjââu´rest åårri tonttvu´vdd põõrtines kuâđđai veâl riikk vuämšstõsse riik huõlltuâjai da siõmmna ääi´j põštti jeälstummuužž vääras.
 57 §
Viõ´ǩǩepuättmuž da serddäi´ǧǧmeä´rrõs
Tät asetõs puõtt viõ´ǩǩe 19 peei´v nuu´´bbmannust 1997.
Helssnest 14 peei´v nuu´bbmannust 1997
Tää´ssvää´ld presidentt Martti Ahtisaari
Mädd- da meä´ctäällministeria Kalevi Hemilä


