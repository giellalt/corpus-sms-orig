Nr 296
Lää´ǩǩ sää´mlää´jj mu´ttmest
Addojuvvon He´lssnest mannu 28 peei´v 2001
Riikkpeei´vi meä´rrõõzz mie'ldd mu´tteet tä´lvvmannu 24 peei´v 1995 u´vddum sää´mlää´jj (253/1995) 14 §:z 1 momeent, 43 §:z 2 momeent da 60 §:z 1 momeent di lââ´zztet 60 §:sa ođđ 3 momeent da 68 §:sa ođđ 3 momeent nääi´taa:
14 §
Läinnäi´ǧǧ da korkk
Läinnäi´ǧǧ lij jäänmõsân 25 ee´ǩǩed. Lääin korkk lij koumm proseent.
43 §
Vuässõõttâmvuõiggâdvuõtt da mie´rreemvä´ldd
Sijddsååbbar lij riâššâmvääldlaž, te´l ko såbbrest lie 10 tiuddâkksa siidâst põõššinalla jälsteei sä´mmli´žžed le´be sij pie´lkuei´mmeez.
60 §
Vie´ljriâššmõõžž vue´jj
Pääkte´m vie´ljriâššmest riikkläänai da -vuäǯǯmõõžži vä´stmä´hssemääi´j vuei´tet kuu´ǩǩeed, koork vue´leed di miõttâd vuännõõzzi da koork mä´hssmest mä´hssemluõvâsvuõđid tõnnalla ko šiõtteet asetõõzzin. Mä´hssemluõvâsvuõđ ij vuäǯǯ miõttâd lääin vuännõ´sse, te´l ko lääin ti1ggstaan le´be läinna muđoi jee´resnallšem tuejjumuužžâst u´vddum staan na´ddste´čči vuännõõzz määu´s. Pâi samai lo´sses vââ´jj diõtt läinnääi´j pääkte´m vie´ljriâššmest vuei´tet kuu´ǩǩeed pâ´jjel 14 §:z 1 momenttist ceälkkum ääi´j.

Mä´hssemluõvâsvuõđ vuei´tet, 1 momenttist nu´bb ciâlkâst šiõttum cõõggkani, kuuitâǥ miõttâd samai lo´sses vââ´jjin te´l ko valdiasåbbar asetõõzzin tää´rkben mie´rreet. Ko mâka lääinvuäǯǯai lij loopptam riikklääinain tue´rjjuum jie´llemvue´jjes, vuei´tet mä´hssemluõvâsvuõđ miõttâd 1 momenttist nu´bb ciâlkâst šiõttum cõõggkani, ko:
1) lääinvuäǯǯai lij kaaupšam staanân åårram jällmõõžžâs jälstempõõrt da tõzz kuulli mäddkuu´sǩ lokku vää´ldkani;
2) lääinvuäǯǯai ij vuei´t mä´rdnalla spraavdõõttâd lääin vä´stmä´hssmest põõšši tuâite´mesvuõđ, ku´ǩǩäiggsastuâite´mesvuõđ, huõlââ´nnemõõlǥtumuužž le´be jee´res seämmanallšem vââ´jj diõtt; da
3) mä´hssemluõvâsvuõtt šâdd obbnes lääinvuäǯǯai pue´rren pue´reekani seämma ääi´jest jee´res pe´rrjeei vuõiggâdvuõđ vuäǯǯad sij vuäǯǯmuužži määu´said.
68 §
Måtam ooudbu lää´jjšiõttõõzz vuâlla kuulli tuejjumuužž da vuõiggâdvuõttkõskkvuõđ
Ee´jj 2002 aalǥâst koork vuei´tet juõ´ǩǩnalla ta´rǩǩeed jäänmõsân kuei´tin proseentin, nu´tt što tõk va´sttee mâ11a lääin miõttmen takai korkktää´zzest šõddâm muttõõzzid.
Kaaupšemhââ´dd da lääinai koork takai ta´rǩǩemest meärrad valdiasååbbar.
Tät lää´ǩǩ šâdd viõ´ǩǩe valdiasåbbar asetõõzzin šiõttuum ääi´jest.
He´lssnest mannu 28. peei´v 2001.
Tää´ssvää´ld Presidentt Tarja Halonen
Mädd- da meä´cctäällminister Kalevi Hemilä
