Nr 400 
Mädd- da meä´ctäällministeria asetõs sää´mlää´jj mieldsa teä´ǧǧveä´ǩǩvuõđâst
Alddon Helssnest 15 peei´v vue´ssmannust 2001
Mä´dd- da meä´ctäällministeria tu´mmstõõǥ mie´ldd šiõtt'teet tälvvmannu 24 peeiv 1995 uvddum sää´mläkka (253/1995) 65 §:st nuäjjee´l:
1 §
Šiõttuumvue´ll
Tä´st asetõõzzâst uvddum sää´mlää´jj (253/1995) da sää´m-asetõõzz (133/1997) täärǩǩup šiõttõõzzi lääinai da veä´ǩǩvuõđi jeänmõsmeä´rrain. Jõs tä´st asetõõzzâst ij nu´bbnallo šie´t‚ jäkktõõlat tä´st peäggtum šie´ttõõzzi mie´ldd läiinai da veä´ǩǩvuõđ jeänmõsmeäraid.
2 §
Määddvuästtmõš
Määddvuä´sttemlääin tääl‚ tõn vuäzzõõdd le´be lââ´ssvuu´vd håmm'mušše vuei´ted lääin miõttâd jeänmõsân 85 proseent vuämšstõõzz håmmamhââ´ddest.
3 §
Motorǩeâlkk da jee´res meä´ccjåå´ttemneävv
Motorǩeâlk da jee´res meä´ccjåå´ttemneäv håmmõšše vuei´ted veä´ǩǩvuõđ u´vdded jeänmõsân 65 proseent priimmâm teä´ǧǧââ´nnemkuulin.
4 §
Puõccui håmmam
Šõõǥǥtõspuõccui håmmõšše vuei´ted veä´ǩǩvuõđ u´vdded jeänmõsân 40 proseent priimmâm teä´ǧǧââ´nnemkuulin. Lââ´ssen håmmõšše vuei´ted veä´ǩǩvuõđ u´vdded jeänmõsân 50 proseent priimmâm teä´ǧǧââ´nnemkuulin.
Puõccui håmmõšše täällââ´nnemvääras kåå´tt lij altteemen vuei´ted veä´ǩǩvuõđ u´vdded jeänmõsân 35 proseent priimmâm teä´ǧǧââ´nnemkuulin.
Lââ´ssen håmmõšše vuei´ted lääin u´vdded jeänmõsân 60 proseent priimmâm teä´ǧǧââ´nnemkuulin.
Priimmâm teä´ǧǧââ´nnemkuulin ââ´nned jeänmõsân 340 euro õõut puõccu mie´ldd.
Ko meâttee sää´mlää´jj mie´ldsaž tuärjjõõzz puäʒʒtäälaid tue´jjummušše mâŋŋa tuärjjõsvuäʒʒja âlgg lee´d uu´ccmõsân 80 puäʒʒjällmõõzz.
5 §
Jee´res ââ´nnemjällmõš
Jee´res luâđjie´llemvue´ǩǩ- da jee´res u´cclaǥan põrggmest taarblaž pååđaijällmõõzz vääras vuei´ted veä´ǩǩvuõđ u´vdded jeänmõsân 40 proseent priimmâm kuulin. Lââ´ssen håmmõšše vuei´ted lääin u´vdded jeänmõsân 50 proseent priimmâm teä´ǧǧââ´nnemkuulin.
6 §
Pohttmušraajjmõõžž
Luâđjie´llemvue´jji ha´rjjtem vääras lij taarblaž tuejjeem- äitt- aazztem- da kääzzkâ´sttempõõrti raajjmõõžže‚ šuu´rummuužže da pue´reemtuejja vuei´ted veä´ǩǩvuõđ u´vdded jeänmõsân 50 proseent priimmum kuullplaan meä´rest. Lââ´ssen peäggtummui håmmõšše vuei´ted lääin u´vdded jeänmõsân 40 proseent priimmâm kuul meä´rest. Kue´llšee´llempõõrti raajjâm vääras vuei´ted veä´ǩǩvuõđ u´vdded jeänmõsân 40 proseent da lääin jeänmõsân 40 proseent priimmum kuul meä´rest.
7 §
U´ccpõrggmuštuåimm
Teä´ǧǧtummust sää´mlää´jj 3 §:z 2 momenttist ceälkkum u´ccpõrggmuštuåim ooccai jiijjâsteä´ǧǧvuässõõzz âlgg lee´d uu´ccmõsân 10 proseent.
Jeä´rab veä´rest vuäitt vuässõzz lee´d uu´ccab-ki.
8 §
Ââ´nnemkapital'lääin
Sää´mlää´jj 10 §:st ceälkkum ââ´nnemkapital'lääin,vuei´tted miõtted jeänmõsân 8400 euro.
9 §
Jeälstummuzz tuõrjjõõttmâš 
Veä´ǩǩvuõđ põõrt da tõõzz kuulli täällraajjmõõžži raajjmužže vuei´ted miõttâd jeänmõsân 45 proseent priimmum kuul meä´rest. Lââ´ssen lääin vuei´ted peäggtummu raajjmužže miõttâd jeänmõsân 45 proseent priimmum kuul meä´rest. 
Veä´ǩǩvuõđ põõrt da tõõzz kuulli täällraajjmõõžž šuu´reem da teevvmuužže vuei´ted miõttâd jeänmõsân 50 proseent priimmum meä´rest. Lââ´ssen šuu´reem da teevvmuužže vuei´ted lääin miõtted jeänmõsân 40 proseent priimmum meä´rest.
Jälstummust tuõrjjõõzze âlgg vuei´vvää´ššest ääuǩted nokkam jälstempõõrt kook ju´n lie. Tuõrjjõõzz jälstummupõõrt raajjmuužže ju´n ääi´jab raajjte´mes tälla le´be vu´vdde ođđ sää´mtääl raajjmušše vuäǯǯ miõttâd pâi jeä´rab veä´rest.
10 §
Čuâǥǥâsraajjâm‚ čää´ʒʒhåmm'mušše‚ kuânviiǥǥi raajjmuš da šleä´dgtem raajjmuš Čuâǥǥâsraajjmušše‚ cää´ʒʒ håmm'mušše‚ kuânviiǥǥi da šleä´dgtem vääras vuei´ted miõttâd jeänmõsân 40 proseent priimmum kuuli meä´rest. Lââ´ssen peäggtummui haŋǩǩõõžžid vuei´ted miõttâd jeänmõsân 50 proseent priimmum kuuli meä´rest.
11 §
Viõ´ǩǩepuättmuž
Tät asetõs puõtt viõ´ǩǩe 1 peei´v ǩie´ssmannust 2001.
12 §
Serddäi´ǧǧmeä´rrõs
Tään asetõõz suåvted še tän asetõsse ko tõt viõ´ǩǩe puõtt ä´ššen lee´ddi ooccmõõzzid.
Hellsnest 15 peei´v vue´ssmannust 2001
Mädd- da meä´ctäällministeria Kalevi Hemilä
Halltõspiisar Jukka Mirvo
