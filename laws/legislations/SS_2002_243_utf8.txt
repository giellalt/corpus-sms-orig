Nr 243
Lää´ǩǩ sää´mmlää´jj 68 §:z mu´ttmest
Alddon Helssnest 5 peei´v njuhččmään 2002
Riikkpeei´vi meä´rrõõzz mie´ldd
mu´tteet tä´lvvmannu 24 peei´v 1995 u´vddum sää´mlää´jj (253/1995) 68 §:z 1 momeent, nåkamnallšem ko tõt lij lää´jjest 575/1997, nääi´taa:
68 §
Måttam õõudbu lää´jjšiõttõõzz vuâlla kuulli tuåim da vuõiggâdvuõttkõskkvuõđ 

Saa´mi jeälstââ´ttmest u´vddum lää´jj (273/1955), saa´mi määddšiõttõõllmuužž (593/1969) da kåå´mtummu sää´mläkka vuâđđeeja riikk da veârrâmstrooitel vuäǯǯumuužž vä´sttmä´hssemääi´j da koorǥ da jee´res määinai peä´lest jää´ǩǩtet tän lää´jj viõǥǥâst åårai šiõtt'tõõzzid da tõid vuâđđeeja suåppumušmääinaid. Mâŋŋa tän lää´jj viõ´ǩǩepue´ttmest šõddi, kåå´mtummu sää´mläkka vuâđđeeja vuäǯǯumuužž vä´sttmä´hssemääi´j da koorǥ di jee´res määinai peä´lest jää´ǩǩtet seämmanalla kåå´mtum sää´mlää´jj šiõtt'tõõzzid. Ko mâka õõudbu sarnnum lää´jjšiõttõõzz vuâlla kuulli riikklääinain da kaaupšemhâ´ddvuäǯǯumuuǯǯin pe´rrjet ee´jjest koorǥ pâ´jjel kue´htt prosentt pie´lin, korgg lij kuuitâǥ skamm'mannu 1 peei´vest 1996 rostovvmannu 31 peei´v 2001 räjja kue´htt prosentt pie´lin. Jälstempõõrt lääinain pe´rrjet ee´jjest koorǥ sarnnum ääi´jest da ee´jj 2002 aalǥâst ää´ljee´l jäänmõsân ne´llj prosentt pielin.
Tät lää´ǩǩ šâdd viõ´ǩǩe 10 peei´v njuhččmään 2002.
He´lssnest njuhččmään 5 peei´v 2002
Tää´ssvää´ld Presidentt Tarja Halonen
Mädd- da meä´cctäällminister Raimo Tammilehto
