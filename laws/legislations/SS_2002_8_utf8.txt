Nr 8
Riikksåbbar asetõs kuä´cǩǩmi tue´jjuum skääđai korvvummuš puäʒʒoummid
U´vddum He´lssnest ođđee´jjmannu 3 peei´v 2002
Riikksåbbar tu´mmstõõǥǥ mie´ldd, kåå´tt lij rajjum pirrõsministeria čuä´jtõõzzâst, šiõtteet valdia täällarvvlõõzzâst ǩiđđmannu 13 peei´v 1988 u´vddum lää´jj (423/1988) 7c§:z 1 momeent mie´ldd, nåkamnallšem ko tõt lij lää´jjest 689/2001:
1 §
Suåvtemvue´ǩǩ
Kuä´cǩǩmi puäʒʒtallu tue´jjuum skääđai puäʒʒhåiddlää´jjest (848/1990) mie´rruum puäʒʒhåiddvuu´dest ko´rvveet valdia budjeett vaa´ri mie´ldd valdia vaa´rin tõn mie´ldd ko tän asetõõzzâst šiõtteet.
2 §
Ko´rvvõõzz vuâđđ
Korvvõõzz vuâđđan lij kuä´cǩǩmi porrmõõžžân kå´ddum puõcci arvvlum mie´rr (la´sǩǩeemnallšem skääđđ). Ko´rvvõs šâdd ǩuä´cǩǩmi pie´ss'sââi da ââ´lji vuâđđan la´sǩǩuum reviir mie´lddlaž ǩeârddõõzz vuâđđan.
3 §
Ko´rvvõõzz mie´rr
Ko´rvvõõzz teä´ǧǧmeä´r vuâđđan lij la´sǩǩeemnallšem skääđđ ärvv ǩeârdduum 2 momenttist, 4 §:z 2 momenttist le´be 5 §:z 1 momenttist mie´rruum ǩeârddõõzzin. La´sǩǩeemnallšem skääđ ärvv ǩeârddõõzzin õhtt lij 549 eurrod. 
Reviir mie´lddlaž ǩeârddõs kuä´cǩǩem jälstem reviirist lij õhtt jee´reså´rnn ko 4 §:sest sarnnum paalǥâskoo´ddi vuu´din. Te´l ko kuä´cǩǩem jälstem reviirist lie ââ´lj, ǩeârddõs lij kuuitâǥ koumm.
4 §
Pââjuum ko´rvvõs
Tän ceäkksest mie´rruum pââjuum ǩeârddõõzzin vää´ldet lokku puõccui šuurab vuä´zz kuä´cǩǩmi porrmõõžžâst 3 momenttista sarnnum paalǥâskoo´ddi vuu´din.
Pââjuum ǩeârddõs kuä´cǩǩem jälstem reviirist lij kue´htt. Te´l ko kuä´cǩǩem jälstam reviirist lie ââ´lj, ǩeârddõs lij kuuitâǥ vitt.
Pââjuum ǩeârddõõzz ââ´net te´l, ko la´sǩǩeet ko´rvvõõzz meä´r tääi paalǥâskoo´ddi åårai kuä´cǩǩmi reviirin:
1) Pää´nntuõddâr,
2) Â´vvel,
3) Kaldoaivi,
4) Kyrö
5) Käsivarsi,
6) Lappi,
7) Muddusjäu´rr,
8) Muotkatuõddâr,
9) Näkkälä,
10) Njauddâm,
11) Paaččjokk,
12) Paistuõddâr
13) Sallivää´rr,
14) Vä´ččer.
5 §
Ko´rvvõs raajjvuu´dest
Reviir mie´lddlaž ǩeârddõs Lää´ddjânnam da nuu´bb jânnam raai kuhttu peälla vuälteei reviirist, ko´st åårrai pie´ss lij nuu´bb valdia vuu´dest, lij 4 §:sest sarnnum paalǥâskoo´ddi peä´lnn täujja kue´htt da jee´res paalǥâskoo´ddi peä´lnn täujja õhtt.
Puäʒʒhåiddvuu´d raai saujjpeälla vuälteei kuä´cǩǩem reviirist määuset vuä´zz ko´rvvõõzzâst.
6 §
Ko´rvvõõzz mähssmõš paalǥâskoo´ddid 
Kor´vvõs määuset paalǥâskådda pukin tõn vuu´dest åårai 3, 4 le´be 5 §:sin mie´rruum kuä´cǩǩmi reviirai diõtt. 
Reviir mie´lddlaž ko´rvvõõzz jue´jjet paalǥâskoo´ddi kõõskâst te´l, ko ǩiõččât, što reviir kuä´cǩǩem på´rre puõccuid määŋg paalǥâskoo´ddi vuu´dest. Te´l ko revirr lij vuä´ssen 4 §:z 3 momenttist mie´rruum paalǥâskåå´dd vuu´dest, la´sǩǩeet ko´rvvõõzz ââ´nee´l 4 §:z 1 momenttist mie´rruum ǩeârddõõzz obb reviirist.
Sää´mjânnam pirrõskõõskõs meärrad ko´rvvõõzzin da mähss ko´rvvõõzzid paalǥâskoo´ddid pirrõsministeria tän diõtt ouddum vaa´rin. Ko´rvvõs määuset juõ´ǩǩ ee´jj mââimõsân kålggmannu 31 peei´v.
7 §
Ko´rvvõs mie´rǩǩuum puõʒʒust
Paalǥâskå´dd mähss tõn ko´rvvõõzzâst, koon lij vuäǯǯam, puõccu vuämsteeja raukkmõõzzâst su´nne ko´rvvõõzz nåkam mie´rǩǩuum puõccu diõtt, koonn kuä´cǩǩem lij kå´ddam le´be muđoi raannâm tõn nu´tt, što tõt âlgg looppted.
8 §
Čiõlǥtõõzz da ta´rǩǩumuužž
Meä´cchalltõs čiõlǥad juõ´ǩǩ ee´jj kuä´cǩǩmi pie´ss'sõõ´jid da ââ´lji meä´r 3 §:z 1 momenttist mie´rruum reviir mie´lddlaž ǩeârddõõzzi la´sǩǩeem vääras da čiõlǥad da ärvtââll taarbi mie´ldd nuu´bb jânnam vuu´dest Lää´ddjânnam raai ââlda åårai reviirai lååkkmeä´r.
Taarbi mie´ldd Meäcchalltõs vuäitt jä´rjsted puõccu vuämsteeja raukkmõõzzâst skääđđpääi´ǩest ta´rǩǩumuužž, što vuei´tet praavâd, što mõõnn diõtt mie´rǩǩuum puäʒʒ lij kåddjam.
9 §
Viõ´ǩǩepue´ttem
Tät asetõs šâdd viõ´ǩǩe ođđee´jjmannu 15 peei´v 2002. Tän asetõõzzin kåå´mtet kuä´cǩǩmi puäʒʒtallu tue´jjuum skääđai ko´rvvõõzzâst pâ´zzlâšttammannu 18 peei´v 1999 u´vddum riikksåbbar tu´mmstõõǥǥ (373/1999) tõzz mâ´ŋŋa tue´jjuum mu´ttõõzzivui´m.
He´lssnest ođđee´jjmannu 3 peei´v 2002
Pirrõsministedr Satu Hassi
Halltõsduumšeǩ Hannu Karjalainen
