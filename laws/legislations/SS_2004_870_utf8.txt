Nr 870 
Mädd- da meä´cctäällministeria asetõs sää´mlää´jj mie´lddsaž jäänmõspuåđraajjin
U´vddum He´lssnest čõhččmannu 22 peei´v 2004
Mädd- da meä´cctäällministeria tu´mmstõõǥǥ mie´ldd šiõtt'teet tä´lvvmannu 24 peei´v 1995 u´vddum sää´mlää´jj (253/1995) 5 §:z 3 moment mie´ldd:
1 §
Tuä´rrjjõõzz sää´mlää´jj mie´ldd vuei´tet u´vdded ooumže, koonn puåtti, jee´res ko sää´mlää´jjest mie´rruum põõrǥâstuejjumuužžâst, lie jäänmõsân 32 000 eurrâd ee´jjest. Pie´llkuei´mi diõtt va´stteei õh´ttepiijjum puåtti vuäǯǯa lee´d jäänmõsân 42 000 eurrâd.
2 §
Puåtti mie´rǩǩee tän asetõõzzâst valdiapiiđ vuâlaž obbpuåttjid, koin lij valddum meädda kuulid, kook lie šõddâm puåttji ha´1ǩǩemest. Puåttjin jeät õ´nnu kuuitâǥ tuâite´mvuõđstaanlää´jj (1290/2002) mie´lddsaž vuâđđpei´vvtie´ğğ ij-ǥa tuâjjmarkkântue´rjjõõzz, paalǥâskoo´ddin vuõǯǯum pää´lǩ ij ni nåkam puåttjid, kook vuei´tet ǩiõččâd sättnaž.
3 §
Puåttjid tuõttât ouddâl tu´mmjemvuâlaž puättamääi´j tuåimtum mââimõs piiđin tuõttum piiđvuâlaž puåttji mie´ldd lokku vää´ldee´l kuuitâǥ ärvtõllum le´be muđoi tuõttum muttõõzz puåttjin.
4 §
Tät asetõs šâdd viõ´ǩǩe čõhččmannu 29 peei´v 2004.
Täin asetõõzzin kåå´mtet mädd- da meä´cctäällministeria njuhččmannu 7. peei´v 2000 ouddam asetõõzz (349/2000) sää´mlää´jj mie´lddsaž puåđraajjin.
He´lssnest čõhččmannu 22 peei´v 2004
Mädd- da meä´cctäällminister Juha Korkeaoja
Halltõspiisar Jukka Mirvo
