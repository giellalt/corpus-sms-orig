Nr 839 
Riikksåbbar asetõs kuä´cǩǩmi puäʒʒtallu tue´jjääm skääđai ko´rvvemest u´vddum asetõõzz 3 §:z mu´ttmest
U´vvdum He´lssnest kålggmannu 20 peei´v 2005
Riikksåbbar tu´mmstõõǥǥ mie´ldd, kåå´tt lij rajjum pirrõsministeeria čuä´jtõõzzâst, mu´tteet kuä´cǩǩmi puäʒʒtallu tue´jjääm skääđai ko´rvvemest ođđee´jjmannu 3 peei´v 2002 u´vddum asetõõzz (8/2002) 3 § nääi´t:
3 §
Ko´rvvõõzz mie´rr
Ko´rvvõõzz teä´ǧǧmeä´r vuâđđan lij la´sǩǩeemnallšem skääđ ärvv ǩeârdduum 2 momenttist, 4 §:z 2 momenttist le´be 5 §:z 1 momenttist mie´rruum ǩeârddõõzzin.
La´sǩǩeemnallšem skääđ ärvv ǩeârddõõzzin õhtt lij 516 eurrod.
Reviir mie´lddlaž ǩeârddõs kuä´cǩǩem jälstem reviirin lij õhtt, jee´reå´rnn ko 4 §:sest sarnnum paalǥâskoo´ddi vuu´din. Nåkam reviir, ko´st ääi´jab lij jälstum, ǩiõččât õin jälstum, ko mâka tõ´st lij tuõttum hiârvtum pie´ss le´be tõ´st lie leäm ââ´lj kuei´t ooudab ee´jj. Te´l ko kuä´cǩǩem jälstem reviirist šâ´dde ââ´lj, ǩeârddõs lij kuuitâǥ koumm.
Tät asetõs šâdd viõ´ǩǩe kålggmannu 30 peei´v 2005.
He´lssnest kålggmannu 20 peei´v 2005
Pirrõsminister Jan-Erik Enestam
Halltõspiisar Heikki Korpelainen
