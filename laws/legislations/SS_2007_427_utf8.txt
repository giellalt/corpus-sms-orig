Nr 427
Lää´ǩǩ sää´mlää´jj mu´ttmest
U´vddum Helssnest njuhččmään 13. peei´v 2007
Riikkpeei´vi meä´rrõõzz mie´ldd mu´tteet tä´lvvmannu 24 peei´v 1995 u´vddum sää´mlää´jj (253/1995) 20 §:z 1 momeent, 55 §:z 1 momeent da 65 §:z pâ´jjǩee´rjtõõzz da 2 momeent, nåkamnallšem ko tõin lie 20 §:z 1 momentt da 65 §:z 2 momentt lää´jjest 276/2004 da 55 §:z 1 momentt lää´jjest 1379/2004, nääi´taa:
20 §
Kååccmuš
Mädd- da meä´cctäällministeriast, Jânnampäi´ǩǩpravlee´nn'jast da tuâjjviõkk- da jie´llemvue´ǩǩkõskksest lij vuõiggâdvuõtt raajjâd ooudpeä´lnn i´lmmtekani tän lää´jjest mie´rruum veä´ǩǩvuõđi, lääinai da jee´res tuä´rjjõõzzi miõttmõ´šše, mähssmõ´šše da âânmõ´šše kuulli oudldõõzzi da määi´nai jäkktõõllmuužž vuâppmõõžžâst ta´rbbes ta´rǩǩumuužžid.
55 §
Tiu´ddepiijjâmve´rǧǧnee´ǩǩ
Mädd- da meä´cctäällministeria, Jânnampäi´ǩǩpravlee´nn'ja, Sää´mjânnam tuâjjviõkk- da jie´llemvue´ǩǩ-kõõskõs, Aanar kåå´dd jânnampäi´ǩǩjie´llemvue´ǩǩve´rǧǧneǩ da Meä´cchalltõs ra´ddje tän lää´jj viõ´ǩǩepiijjmõõžžâst. Mädd- da meä´cctääll ministeria vuäitt u´vdded tää´rǩab šiõtt'tõõzzid mõõntõõlmin, mâid jä´ǩǩtõõlât tän lää´jj tiu´ddepiijjmest.
65 §
Tää´rǩab šiõtt´tõõzz da meä´rrõõzz
Mädd- da meä´cctääll ministeeria asetõõzzin vuei´tet u´vdded lää´jj da asetõõzz tää´rǩab šiõtt'tõõzzid tuä´rjjõõzz u´vddmest da tuä´rjjeemtaa´zzin. Jânnampäi´ǩǩjie´llemvue´ǩǩpravlee´nn'ja oudd meärrõõzz kaupp- da veä´lǧǧǩee´rji kaa´vin, ooccâm- da tu´mmstõk-kaa´vin di jee´res kaa´vin, koid taarbšet tän lää´jj tiu´ddepiijjâm diõtt.
Tät lää´ǩǩ šâdd viõ´ǩǩe ǩiđđmannu 1 peei´v 2007.
Ouddâl ko tät lää´ǩǩ šâdd viõ´ǩǩe vuei´tet altteed tän lää´jj tiu´ddepiijjmõõžž kuulli tuåimid.
Helssnest njuhččmään 13. peei´v 2007
Tää´ssvää´ld Presidentt Tarja Halonen
Mädd- da meä´cctäällministeria Juha Korkeaoja
