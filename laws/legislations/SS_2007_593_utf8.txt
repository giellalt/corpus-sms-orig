Nr 593 
Valdiasååbbar asetõs sää´m-asetõõzz muttmõõzzâst
Uvddum Helssnest 16 peei´v vue´ssmannust 2007
Valdiasååbbar tu´mmstõõǥǥ mie´lddsažžest, kåå´tt lij tuejjuum mädd- da meä´ctäällministeria čuai´jtemmest, kå´mmted 14 peei´v tä´lvvmannust 1997 uvddum sää´m-asetõõzz (133/1997) 31 §:z 7 päi´ǩǩ, mu´tted 26, 27 da 32 § da še lââ´zzted 31 §:až ođđ 2 momentt, nuäjjee´l:
26 §
Lääinai, kaupphââ´dd da kuullvuässađ pe´rrjummuž
Lääinai, kaupphââ´ddi da kuullvuässadvuõđi vuänummuužži da koorki mahssupiijjmest, kue´ddmest da tilittemest âlgg suåppi sõõ´ji jäkktõõllâd, mâi´d šiõtt'teet riikk teä´ǧǧvuäǯǯmuužži mahssupii´jjmest, kue´ddmest ja tilittimmest uvddum asetõõzzâst (559/1967) meä´rreed ko kõõččmest liâ tõst ceälkkum vuäǯǯmuužž. Kue´ddemve´rǧǧne´ǩǩen lij seža Valdiakoonttâr.
27 §
Lei´ǧǧvuänummuš
Veälǥlaž da Valdiakoonttâr vuei´tte suåppâd mååusadmähssuužži mä´hssmest da lei´ǧǧvuänummuužži mä´hssmest da tööi vaiggtõõzzâst mä´hssemnalla šõddi vuänummuužžid. Lei´ǧǧvuänummužžâst huõlkani â´lǩǩe korkkvuâr mä´hssed määuskâni kapitaale pue´tti peei´v tõ´st vuänummuužž liâ mahssum.
31 §
Lääin luõvâsceälkkmuš
Valdiakoonttâr vuitt lââ´ssen meä´rreed lääin obbnes lebe pie´ǩǩnes tõ´st saraz mä´hssed mååusad, jõs koorǥ lebe vuänummuužži mä´hssmuš lij mâ´ŋŋnumuš kuu´ǩǩab ko koumm määnpââi mie´rrerpeei´vest looǥǥeel.
32 §
Kaupphââ´ddvuäǯǯmuužž luõvâsceälkkmuš
Tuejjviõkk- da jie´llemvue´ǩǩkruugi vuäitt luõvâscie´lǩǩed riikk kaupphâ´ddvuäǯǯmuužž, sää´mlää´jj 33 §:z 1 momentist õõlǥtum kuulvuässadvuõtt mie´ldd looǥǥel, obbnes lebe pie´ǩǩnes saraz mååusadmä´hssed šiõtteeli sõõ´jin seämma vuâđđõõzin ko läinn vuei´ttet luõvâscie´lǩǩed õõu´dpeä´lnn 31 §:z 1 momentt 2 da 4–11 sõõ´ji mie´ldd. Tuejjviõkk- da jie´llemvue´ǩǩkruugi vuäitt luõvâscie´lǩǩed vuäǯǯmuužž obbnes lebe še tâ´l, jõs täälast lebe lââ´ssvuu´dest åårri raajlmid jeä´t leäkku ååsktum tiiud ää´rvest. Valdikoonttâr vuäitt lââ´ssen luõvâscie´lǩǩed riikk kaupphâ´ddvuäǯǯmuužž jää´ǩǩteel, mâi´d 31 §:z 2 momentist šiõtt'teed.
Tät asetõs puõtt viõ´ǩǩe 23 peei´v vue´ssmannust 2007.
Tään asetõõzz suåvvteed 1 peei´vest vuessmannust 2007. Ää´šši, kook liâ jorddmõššân 30 peei´v njuhččmään 2007, suåvvteed leikkâ ceälkkum ääi´jpood viõkkân lee´ddi šiõtt'tõõzzid.
Hellsnest 16 peei´v vue´ssmannust 2007
Mädd- da meä´ctäällministeria Sirkka-Liisa Anttila
Puärrsab halltõspiisar Katriina Pessa
