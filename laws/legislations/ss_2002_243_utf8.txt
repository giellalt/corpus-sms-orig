Nr 243
Lääʹǩǩ sääʹmmlääʹjj 68 §:z muʹttmest
Alddon Helssnest 5 peeiʹv njuhččmään 2002
Riikkpeeiʹvi meäʹrrõõzz mieʹldd
muʹtteet täʹlvvmannu 24 peeiʹv 1995 uʹvddum sääʹmlääʹjj (253/1995) 68 §:z 1 momeent, nåkamnallšem ko tõt lij lääʹjjest 575/1997, nääiʹtaa:
68 §
Måttam õõudbu lääʹjjšiõttõõzz vuâlla kuulli tuåim da vuõiggâdvuõttkõskkvuõđ 
Saaʹmi jeälstââʹttmest uʹvddum lääʹjj (273/1955), saaʹmi määddšiõttõõllmuužž (593/1969) da kååʹmtummu sääʹmläkka vuâđđeeja riikk da veârrâmstrooitel vuäǯǯumuužž väʹsttmäʹhssemääiʹj da koorǥ da jeeʹres määinai peäʹlest jääʹǩǩtet tän lääʹjj viõǥǥâst åårai šiõtt'tõõzzid da tõid vuâđđeeja suåppumušmääinaid. Mâŋŋa tän lääʹjj viõʹǩǩepueʹttmest šõddi, kååʹmtummu sääʹmläkka vuâđđeeja vuäǯǯumuužž väʹsttmäʹhssemääiʹj da koorǥ di jeeʹres määinai peäʹlest jääʹǩǩtet seämmanalla kååʹmtum sääʹmlääʹjj šiõtt'tõõzzid. Ko mâka õõudbu sarnnum lääʹjjšiõttõõzz vuâlla kuulli riikklääinain da kaaupšemhâʹddvuäǯǯumuuǯǯin peʹrrjet eeʹjjest koorǥ pâʹjjel kueʹhtt prosentt pieʹlin, korgg lij kuuitâǥ skamm'mannu 1 peeiʹvest 1996 rostovvmannu 31 peeiʹv 2001 räjja kueʹhtt prosentt pieʹlin. Jälstempõõrt lääinain peʹrrjet eeʹjjest koorǥ sarnnum ääiʹjest da eeʹjj 2002 aalǥâst ääʹljeeʹl jäänmõsân neʹllj prosentt pielin.
Tät lääʹǩǩ šâdd viõʹǩǩe 10 peeiʹv njuhččmään 2002.
Heʹlssnest njuhččmään 5 peeiʹv 2002
Tääʹssvääʹld Presidentt Tarja Halonen
Mädd- da meäʹcctäällminister Raimo Tammilehto
