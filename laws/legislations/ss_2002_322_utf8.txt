Nr 322
Valdiasåbbar asetõs saa´mi määddšiõttõõllâmlää´jj da sää´mlää´jj vuâlla kuulli riikk kaupphâ´ddvuäǯǯumuužži da riikklääinai koorǥi ta´rǩǩemest
u´vddum He´lssnest njuhččmään 25 peei´v 2002
Valdiasåbbar meä´rrõõzz mie´ldd, kåå´tt lij rajjum mädd- da meä´cctäällministeria čuä´jtõõzzâst, šiõtteet tä´lvvmannu 24 peei´v 1995 u´vddum sää´mlää´jj (253/1995) 68 §:z 3 momeent, nåkamnallšem ko tõt lij lää´jjest 296/2001:
1 §
Riikk kaupphâ´ddvuäǯǯumuužž
Saa´mi määddšiõttõõllâmlää´jj (593/1969) da sää´mlää´jj (611/1984) vuâlla kuulli riikk  kaupphâ´ddvuäǯǯumuužžin pe´rrjet koorǥ ee´jjest jäänmõsân 2,5 prosentted ee´jj 2002 aalǥâst ooudårra.
2 §
Riikklääin
Saa´mi määddšiõttõõllâmlää´jj mie´ldd miõttum lääinain pe´rrjet koorǥ ee´jjest jäänmõsân 2,5 prosentted ee´jj 2002 aalǥâst ooudårra. Sarnnum lää´jj mie´ldd miõttum jälstemlääinai da tõõi mie´ldd miõttum lââ´sslääinai koorǥin šiõtteet kuuitâǥ jee´rab.
Sää´mlää´jj vuâlla kuulli riikklääinain pe´rrjet koorǥ ee´jjest jäänmõsân kue´htt prosentt pie´lin. Sarnnum lää´jj mie´ldd miõttum jee´res lääinain pe´rrjet jäänmõsân 2,5 prosentted koorǥ ee´jjest.
3 §
Veä´lǧǧšiõttõõlmõõžži vaikktõs
Te´l ko mâka riikk kaupphâ´ddvuäǯǯummuužž le´be riikklääin korkk lij muttum põrggi saneerammuužžâst u´vddum lää´jj (47/1993), privaatoummu veä´lǧǧšiõttõõlmest u´vddum lää´jj (57/1993), puäqqtääll´lää´jj (161/1990), jânnampäi´ǩǩjie´llemvue´ǩǩlää´jj (1295/1990), sää´mlää´jj (253/1995), jânnampäi´ǩǩ-jie´llemvue´jji teäggtemlää´jj (329/1999) le´be puäʒʒtääl da luâttjie´llemvue´jji teäggtemlää´jj (45/2000) vuâlla kuulli veä´lǧǧšiõttõõlmõõžžin, pe´rrjet mu´ttum koorǥ tõn ääi´jest, ko muuttâs lij viõǥǥâst.
4 §
Viõ´ǩǩepuättmuš
Tät asetõs sâdd viõ´ǩǩe vue´ssmannust 1 peei´v 2002.
He´lssnest njuhččmään 25 peei´v 2002
Mädd- da meä´cctäällminister Raimo Tammilehto
Halltõspiisar Jukka Mirvo
